<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_中期（康熙二年--康熙五十一年）［十三］</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/sidawenxuemingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/sidawenxuemingzhu/'>四大文学名著</a> > <a href='https://ChineseBooks.github.io/sidawenxuemingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">中期（康熙二年--康熙五十一年）［十三］</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hongloumengxinzheng/237229.html' class='pagedaohang'>【上一篇】<i>:中期（康熙二年--康熙五十一年）［十四］</i></a></span><span class="tomenu"><a href="https://ChineseBooks.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hongloumengxinzheng/237227.html' class='pagedaohang'>【下一篇】<i>：中期（康熙二年--康熙五十一年）［十二］</i></a></span>
</ul>
<div class="articleContent" id="articleContent"> <p>一七〇九　康熙四十八年　己丑</p><p>曹寅在江宁织造兼盐差任，年五十二岁。春，遣嫁次女，谋移婿居，并遣连生上京当差。</p><p>点盐差事当仍在去秋，冬日接任。虽曹、李二折俱无可考，但例以前后，当无可疑。</p><p>二月八日折云：“再梁九功传旨。伏蒙圣谕谆切，臣钦此钦遵。臣愚以为皇上左右侍卫朝夕出入，住家恐其稍远，拟于东华门外置房移居臣婿，并置庄田奴仆，为永远之计。臣有一子，今年即令上京当差，送女同往，则臣男女之事毕矣。兴言及此，皆蒙主恩浩荡所至，不胜感仰涕零。”</p><p>按寅之次婿，为一神秘人物，至今尚不得其主名，颇疑此家与后来曹家之命运亦有关系。连生今年即令上京当差，明其此时尚未达当差年龄也，必不能至十六岁。</p><p>夏，因忆子猷，有《思仲轩诗》，朱彝尊来游，为题其卷。五月三十日，招李煦、李斯佺、朱彝尊纳凉天池，煦还苏州，朱即席有诗。</p><p>朱彝尊《曝书亭集》卷二十三叶二屠维赤奋若〔按即己丑〕</p><p>题曹通政寅思仲轩诗卷</p><p>芜城鲍明远，古调李骞期。眷念同怀子，因题思仲诗。春塘宜入梦，柔木易生枝。更放过墙竹，浓陰使院垂。公弟居此，植杜仲一本于庭，故以名轩。</p><p>翁方纲《复初斋诗集》卷五十一</p><p>曹楝亭思仲轩诗卷竹垞及其孙稼翁题句</p><p>曹家伯仲喻，朱氏祖孙诗。以楝名亭矣，于檰意寓之。池塘春共气，帘阁雨如丝。诗局扬州梦，新桐洗露时。楝亭弟筠石有洗桐图。</p><p>按稼翁名稻孙，乾隆丙辰鸿博。集未见。《思仲轩》诗见《楝亭诗钞》卷六，共二首，兹附录序及次首：</p><p>思仲，杜仲也。俗呼为檰芽，可食。其木美陰而益下，在使院之南。托物比兴，盖有望于竹村，悲吾弟筠石焉尔。作思仲轩诗。</p><p>方书例广裒，寓怀托思仲。仙迹虽多诬，令我心魄动。音容杳无期，前夕曾入梦。想逐冥漠游，尻马自飞羾。隻身念老兄，诸子尚乳湩；骨肉尠旧欢，飘流涉沈痛。忆汝持节来，锦衣貌殊众；举眼历十稔，拱木已成栋。余生薾浮云，一逝岂能控；因风寄哀弦，中夜有餘恫。（词乃挽吊语，可知子猷此时已前卒。“忆汝持节来”，指子猷曾至淮安事。序中竹村，谓李煦也。）</p><p>朱彝尊《曝书亭集》卷二十三叶三屠维赤奋若</p><p>五月曹通政寅招同李大理煦李都运斯佺纳凉天池水榭，即席送大理还苏州</p><p>天池南有楼，天池北有楼；纳言北楼下，招我池上游。轩窗拓四面，地洁无瘢疣；解衣挂短桁，舍坐临清流。绿杨万千丝，花鸭六七头，徐闻水车响，少待鱼罾收。须臾二李至，各各情绸缪；小胥摇大扇，四坐风修修。兰肴屏肥腻，苦露获所求；古来避暑饮，岂必量觥筹。东园久不雨，老树焦烟浮；青虫高下堕，吐丝若缀旒。斯时墨云升，或跃在渊虬；因之鸣垤鹳，且免喘吴牛；有渰虽不作，气已如凉秋。大理起避席，叠櫂还武丘；主人不忍别，小舫尾中洲；峭帆十八幅，破浪同飞鳅。榜中有常程，歧路难久留；分手文山祠，日暝回孤舟。</p><p>按《两淮盐法志》卷三十四，《职官》三，叶十七载：“都转运盐使，李斯佺，山东长山人，难荫生。四十五年至五十年任。”</p><p>`　朱彝尊《曝书亭集》卷二十四《江湖载酒集》上叶九</p><p>百字令　为曹使君题《江南春思图》</p><p>平林缥缈，望江南春色，依依堪恋。二水三山愁未了，犹有参差宫殿。十四楼空，斜陽细柳，系马谁家院？伤心王、谢，旧来惟剩双燕。　最忆一曲秦淮，浮桥断板，卷飞花如霰。目极寒云千万里，吹起惊砂人面。记取扁舟，挂帆归去，料得长相见。新愁几许，六朝芳草吟徧。</p><p>施瑮《随村先生遗集》卷二叶六</p><p>紫巗书屋盆兰双秃幹生花，刘十翼屏索诗纪异，赋此应之!</p><p>画师绝忆红闺女，曲兰秃幹花频添。零纨剩墨曾亲见，生理未喻疑信兼。女史马湘兰有秃幹生花兰卷，于银台楝亭曹公座上见之。（下略）</p><p>按《曝书亭集》卷二十八《茶烟阁体物集》上叶十五有《好事近》“题马湘兰画兰”，疑即题此卷作。《楝亭诗钞》卷七叶十四亦有《题马湘兰画卷》及再题等诗，推当作于明秋，或同时先后所为。今因类附系于此。</p><p>蒋景祈《瑶华集》卷三叶十九</p><p>秋蕊香　为曹子清题画</p><p>碎把鹅黄剪与，风动枝娇嫮。天香缥缈衣褰度，梦到广庭寒处。　近来闲却吴刚斧，兔华吐。空岩子落知何许，一夜前山如雨。</p><p>按据词意知是题桂花图者。</p><p>同书卷五叶二十九</p><p>临江仙　为曹子清题唐寅美人图</p><p>睡起云鬟欹未整，懵腾嬾下庭除。摘来纤玉嗅香初。红襟一抹，衫色学莺梳。　梦去如醍醒似梦，丹青巧样难图。风流名氏隐吴趋。建安才调，今见两相如。子清亦名寅，故云。</p><p>按蒋景祁，字京少，一字荆少，宜兴人，康熙初与陈维崧、陈枋、黄庭诸人皆与曹寅以词倡和。</p><p>《瑶华集》乃清初词人总汇选集，惟此二词皆蒋自作。以题画诸作无年可系，依类附之。</p><p>叶昌炽《藏书纪事诗》卷四叶四十五</p><p>绿树芳穠小草齐，楝花亭下一尊携。金风亭长来游日，朱椠传钞满竹西。曹寅子清。</p><p>按金风亭长，朱彝尊别署也。《纪事诗》又引钱大昕跋天台徐一夔《蓺圃搜奇》编：“此书世无刊本，曹子清巡盐扬州时，尝抄以进御，好事者始得购其副录之。”又引《平津馆鉴藏书籍记》：“新刊《名臣碑传琬琰集》，楝亭曹氏藏书，有‘长白敷槎氏堇斋昌龄图书’印。”</p><p>《雪桥诗话三集》卷第十一叶二十六</p><p>马笏斋，名玉堂，海盐副贡，藏书多秘册，有《读书敏求续记》，目录之学，不减生沐。其《论书目绝句》十二首云：“子清诗局本书巢，校勘生憎亥豕淆。尚有葩经留要义，始知三昧胜嘉殽。曹氏楝亭”（上下略）</p><p>按马诗第三句即指魏鹤山《毛诗要义》。</p><p>同治《上江两县志》卷二十八《摭佚》叶十三，《续纂江宁府志》卷之十五《拾补》叶三十九:</p><p>《六朝事迹编类》十四卷，宋张敦颐撰。朱绪曾从曹楝亭家藏宋本影钞，《附录》一卷，张宝德校刊。</p><p>余怀《玉琴斋词》孙星衍跋</p><p>梅村作序，澹心手迹，楝亭弆藏。此本可称三绝。赏鉴家当于花香茗槐阅之，如对古人矣。陽湖孙星衍题，癸酉岁重九。</p><p>按书为余淡心手写本，前有吴伟业、尤侗等题语。江苏第一图书馆有影本。卷首有“余怀”“广霞”小印，“楝亭曹氏藏书”印。</p><p>李文藻《南涧文集》卷上叶二十二琉璃厂书肆记云：“乾隆己丑五月二十三日，予以谒选至京师，（中略）暇则步入琉璃厂观书，虽所买不多，而书肆之不到者寡矣。出京后，逆旅长夜，不能寝，乃追忆各肆之名号及所市书之大略记之。（中略）又西为延庆堂刘氏，在路北，其肆贾即老韦，前开鉴古堂者也。近来不能购书于江南矣。夏间从内城买书数十部，每部有‘楝亭曹印’，其上又有‘长白敷槎氏堇斋昌龄图书记’，盖本曹氏而归于昌龄者。昌龄官至学士，楝亭之甥也。楝亭掌织造、盐政十馀年。竭力以事铅椠，又交于朱竹垞，曝书亭之书，楝亭皆钞有副本：以予所见，如《石刻铺叙》、《宋朝通鉴长编纪事本末》、《太平寰宇记》、《春秋经传阙疑》、《三朝北盟会编》、《后汉书年表》、《崇祯长编》诸书皆钞本：魏鹤山《毛诗要义》，《楼攻媿文集》诸书皆宋椠本，馀不可尽数。（下略）”</p><p>又遗书散出一事，可以参看震钧《天咫偶闻》卷四叶十八一条云：“地安门街西有火神庙，建于明代，国朝重修，联额皆高庙御书。《日下旧闻》谓其后有水亭，可望湖，亭久废，地亦改为染房，道士不复知之矣。寺前有卖书人赵姓，时得故家书出卖，余所得颇多，余友续耻庵所得更多。零星小品，多有昌董斋法石帆〔按即法式善〕印章，皆内城旧家童仆所窃，妇孺所弃之物也。内城旧藏书家，初推曹楝亭通政寅，后其书归昌堇斋学士龄。”</p><p>九月，熊赐履故，具仪申唁。</p><p>三月十六日折云：“熊赐履与江宁秀才陈武循张纯及鸡鸣寺看花作诗，有《小桃园杂咏诗》二十四首，此其刊布在外者，谨呈御览。”九月某日折，报熊病故，批云：“尔还须送些礼去才是。”十月某日折云：“臣于前月已送奠仪二百四十两祭过。”按康熙异日又屡嘱织造照看赐履诸子，以其有师傅之情也。</p><p>可看李光地《榕村语录续集》卷十四：“上时屡云：熊某之德何可忘？我至今晓得些文字，知些道理，不亏他，如何有此。”</p><p>重刊《楝亭诗词》，王朝瓛为之序，张大受有赠诗。</p><p>《四库全书总目提要》别集类存目</p><p>《楝亭诗钞》五卷，附《词钞》一卷。（江苏巡抚采进本）国朝曹寅撰。寅有《居常饮馔录》，已著录。其诗一刻于扬州，计盈千首；再刻于仪征，则寅自汰其旧刻，而吴尚中开雕于东园者。此本即仪征刻也，其诗出入于自居易、苏轼之间。　按此本今传者均六卷，存目作五卷。　孙殿起《贩书偶记》卷十四，别集类顺治至康熙叶九</p><p>《楝亭诗钞》六卷，《词钞.一卷，千山曹寅撰。康熙己丑精刊，有王朝瓛序。据序称，楝亭诗集千首，自删存什之六，广陵诸同志以诗请益者，既手钞付梓矣。既而楝亭重加精采，又去三分之一，并诗余一卷，命小胥录置案头，聊共吟玩。真州吴尚中力请以归，别于东园开雕。此诗钞所以有两刻也。《四库存目》载诗五卷，词一卷。</p><p>按据《词钞》有己丑秋九月王朝瓛一跋，谓“今存者仅百之一”，诗序未见，盖别一刊本也，今不知有存者否。</p><p>寅辑有《楝亭十二种》，刊有《韵书五种》、《隶续》。</p><p>《楝亭诗钞》八卷《词钞》一卷《文钞》一卷千山曹寅撰，康熙间精刊。</p><p>《楝亭诗钞》八卷《别集》四卷千山曹寅撰，康熙间精刊。</p><p>《楝亭诗钞》八卷《诗别集》四卷《词钞》一卷《词钞别集》一卷《文钞》一卷千山曹寅撰，康熙间受业郭振基精刊。</p><p>按《楝亭诗钞》卷六，一诗题：“尚中索书真州东园，予有愧焉。作诗留别，情见乎辞。”即吴尚中也，郭振基待详。</p><p>吴修《昭代名人尺牍》第十四叶六</p><p>郭舍人元釪</p><p>屡次问诣，皆未得拜榻下，曹楝翁已切致。渠亦甚钦渴，颇有关切之言，还南有暇，应得快晤也。《楝亭集》三本送上。郭元釪谨禀。</p><p>按郭元釪，字于宫，号双村，江都人，与寅有唱和。以诸生与修《佩文韵府》，授中书，有《金诗纪事》、《全金诗》。</p><p>鲍畛道《腴堂诗编》卷十四</p><p>《论诗绝句》四十首并序</p><p>寥寥桑梓几人闻，曹楝亭李梅崖登坛迥轶群。徐蝶园喻武功拈毫皆大雅，西峰楚楚亦清芬。陈于王健夫所居名西峰艸堂。</p><p>法式善《陶庐杂录》</p><p>《奉校八旗人诗集题咏》五十首</p><p>奉诏梓唐诗，衙斋校勘之。一生精力在，千古典型贻。搏取遂严弃，狂吟还苦思。请看华藻处，原不藉燕支。子清通政。</p><p>沈德潜《国朝诗别裁集卷》二十叶十二</p><p>曹寅字子清，奉天人。官江宁织造，著有《楝亭诗稿》。</p><p>岁暮远为客</p><p>晓镫寒无光，驱马别亲故；残月堕枫林，荒烟白山路。十年游子怀，惜此岁华暮；载咏“无衣”诗，何以蒙霜露！</p><p>沈评云：“起手十字，写尽辞家之苦，可与《别赋》并读。”</p><p>钱泳履《园丛话谭诗》：</p><p>本朝七律，金声玉振，（中略）又如曹楝亭之“三秋月色临边早，万马风声出塞多”，（中略）如此类者甚多，摘之不尽。</p><p>杨锺羲《雪桥诗话续集》卷第二叶五十三</p><p>吾乡诗人，国初称盛。乐府如吴伯成《望远曲》，五古如范觐公《偶成》，曹子清《岁暮远为客》（中略）均见风格。</p><p>同上《雪桥诗话正集》卷第三叶七</p><p>楝亭题画诗：“一段寒江鱼网水，空帘看到日斜时。”亦通画理。</p><p>翁方纲《复初斋诗集》卷五十一</p><p>《曹定轩侍御踏雪访梅图》三首</p><p>第三：“楝花卷合梅花讯，诗格曹家正对论。”自注：“适题曹楝亭诗卷，故及之。”</p><p>杨锺羲《雪桥诗话三集》卷第四叶二十</p><p>子清官侍从时，与辇下诸公为长短句，兴会飙举，如飞仙之俯尘世，不以循声琢句为工，所刻《楝亭词钞》，仅存百一。</p><p>朱音仙者，前朝阮司马进御梨园。子清题赠《念奴娇》云：“白头朱老。把残编几葉，犹耽北调。事去东园钟鼓散，司马流萤衰草。《燕子》风情，《春灯》身世，零落《桃花》笑。当场搬演，汤家残《梦》偏好。高皇曾赏琵琶，家常日用，史记南音早。误国可怜餘唾骂，颇怪心肠雕巧。红豆悲深，氍毹步却，昔日曾年少。鸡皮姹女，还能卷舌为啸？”东园内监梨园钟鼓司，见《明内府志》。</p><p>同上卷第十叶三十九</p><p>江宁、苏州，杭州织造各一人，以内务府司员选用，董治尚方会服之事，及赏赉绮帛，并新疆回部交易绸缎。皆发帑造办，不预地方事，前明Yan寺滋扰之事，为之肃清。杭州织造盈某。风雅能文，折节下士，为浙人所称。淇园尚衣延隆工诗，在吴与林文忠、王篑山多所唱和。（中略）楝亭、诚斋而外，二公为堪趾美。</p><p>按以上皆论曹寅诗词语，因《楝亭集》连类系之。</p><p>张大受《匠门书屋文集》卷四叶十五</p><p>书楝亭银台诗后</p><p>跳丸家法斗量才，笔健凌云性绝埃。多少时贤夸丽句，可能横槊建安来？</p><p>当官雅意荡江湖，白下苏台兴总殊。更到扬州歌吹地，狂吟肯让牧之无？</p><p>东南酬倡半耆英，寒碧邱南最系情。更洒曝书亭上泪，风流谁竞万年名。</p><p>月堕花飞怨奈何，坊间新本小儿歌。断肠更谱湘兰曲，魂逐残香蛱蝶多。</p><p>扶风帐下尽清狂，列乐谈经也不妨。可惜匠门穷学究，漫持勺水测汪洋。</p><p>济时才略爱贤心，排戟雍容主眷深。中禁文章须领袖，愿从公后和韶音。</p><p>宋荦《江左十五子诗选》卷六叶七</p><p>张大受《清溪集》</p><p>《赠曹荔轩司农》二首选一</p><p>多才魏公子，援笔诗立成；有时自傅粉，拍袒舞纵横；跳丸击剑讫，何如邯郸生？风流岂已矣，继擅黄初名。百家肉贯丳，大雅心所倾；餘事都妙绝，叱咤千夫惊。当时应、刘辈，孰敢靡垒旌？区区江东客，乃耻城下盟。</p><p>按此诗张大受自定《匠门书屋文集》不收，二首选一，不无遗憾，弥觉可珍。</p><p>“书后”诗同卷内有“竹垞先生八十生日”一题，而诗中又有“更洒曝书亭上泪”之句，是作诗时竹垞已卒之证。考朱氏卒于本年，年八十一，诗当作于此时。</p><p>顾诒禄《吹万阁文钞》卷四叶三张大受《行状》：先是侍郎楝亭曹公夜诣慕庐韩公第，同步月至清溪，曹公谓韩公曰：娄、葑之水，至此一汇，双塔在右，钟楼在左，灵秀所锺，应有名流萃处其间。韩公随以公（按指张大受）告。因叩门访公，置酒联吟，竟夕别去。</p><p>按据此知曹寅与大受初识，乃在韩菼，《清溪集》中一诗殆即结识之初投赠，因不得确年，姑依人系此。《匠门文集后序》：“退而筑室清溪之旁，颜曰读书亭，秀水朱竹垞先生来吴，常居其间。”此吴门地名，非金陵青溪也。</p><p>本年，屡为接办铜觔事谋请。</p><p>二月二十八日折略云：自康熙四十年承办五关铜觔一万一百担零，按年照数办解交部无误外，每年节省银三万九千五百三十两，八年共交过节省银三十一万二千七十两，又节省脚费银八千四百七十两零，本银三万三千三百三十三两零，皆带交完库。今八年期满，报内务府查核。朱批：“这说的是，照尔所请。”四月初一日，有内务府总管赫弈奏转寅呈文折；十三日又有奏寅期满尚欠节银应在限满前完结、并请再交寅接办八年折；六月初四日内务府议覆将寅承办之五关仍交各关监督接办；七月初一日有奏各关铜觔既各交监督办理请仍照寅节省银数变纳折。俱不录。唯四月十三日一折内云：“据曹寅弟弟之子曹顺呈称：我伯父曹寅……至本年五月，八年期限始满，该一年应交之节省银三万九千五百三十两，我伯父曹寅在限满之前一定送交完结等语”，按铜觔事本寅、宣弟兄合办，此曹顺必宣子无疑。</p><p>按自二月起，至九月、十月、十一月，在康熙追问下，叠有折报熊赐履交往，文字，病故，临终，身后，家产等各情况。所以如此注意，又以太子胤礽曾与熊关系亦密也。康熙于批十月折云：“闻得他家甚贫，果是真否？”十一月折报云：</p><p>“臣细探得熊赐履湖广原籍有祖遗住房一所，田不足百亩，江宁现有大住房二所，田一百馀亩；江、楚两地房田价值约可七八千两，其内中有无积蓄不得深知；在外无营运生理之处。其家人上下大小约有百口。熊赐履在日未闻其向人借贷之事，其间或有门生故吏周济，或地方来往官员赠贻，故过日充裕，较之汉官大臣内，亦属中等过活，未见甚贫。”据此可知当时封建官僚经济情况之等级大概，如熊赐履之官僚地主而有“贫”称，可见称为富者又当如何；熊家并无“营运生理”，房田较少，遂有“甚贫”之说，盖豪富皆已兼拥商业资本及盘剥业如钱庄、当铺等，否则即不足称巨富焉。《红楼梦》中特写薛家有恒舒当者以此。商业资本逐渐成为统治阶级衡量其“贫”、富之标志，此点为可注意。</p><p>又六月初一日有奏报江南歉收、盐引迟销折，十一月十一日有奏报在扬料理各项文册，事竣拜本，即起身赴京复命折。</p><p>本年李煦四月、五月，有奏报浙江处州矿工饥民起义折。</p><p>略云：“查得处州府云和县与福建建宁府搭界其地有铁山，向为福建人并本邑人取砂熬铁”，近日处州府同知署云和县王弈骏出示“禁止”，“而众人以无所衣食，相煽为盗，……同伙百十馀人，贼首彭子英有永定王名号，分给伪札，……外有饥民数百馀人依附。……”下言官兵与“乡兵”（地主武装）镇压之情。朱批：“知道了。”</p><p>七月十六日，有奏报王嫔之母病故折。</p><p>略云：“王嫔娘娘之母黄氏，七月初二日忽患痢疾，医治不痊，于七月十四日午时病故，年七十岁。理合奏闻。”批云：“知道了。家书留下了，随便再叫知道罢。”按此王嫔娘娘者，殆即后封密嫔、密妃之王氏，生第十五子胤禑（愉郡王）、第十六子胤禄（庄亲王）、第十八子胤祄。王嫔之父为知县王国桢，黄氏其妻也。黄氏之故，何以由李煦奏报？考煦父士桢，元配王氏，“山左望族，封夫人”，盖即王嫔之姑母，俗称“老少姑奶奶”，而士桢与康熙，亦可谓有“老少女婿”之份。黄氏或彼时已寄居煦家。故煦母文氏既系康熙保母，又因王氏与康熙有亲戚之谊。而后来曹、李二家与庄亲王胤禄较近，亦由此故。此一层关系，过去研考者所不及知，所系于曹、李二家命运者亦匪浅也。</p><p>八月二十一日，煦有折谢复点巡视盐政。</p><p>按八月十八日，煦有谢罪折，盖七月曾将江南提督张云翼病故事报于请安折内，康熙甚怒，批云：“请安折子不该与此事一处混写，甚属不敬，尔之识几个臭字，不知那去了？”</p><p>十二月，有折奏王鸿绪等摇惑人心事。</p><p>按十月二日煦请安折后批：“朕体安。近日闻得南方有许多闲言，无中作有，议论大小事。朕无可以托人打听，尔等受恩深重，但有所闻，可以亲手书折奏闻才好。此话断不可叫人知道。若有人知，尔即招祸矣。”按此指众议诸皇子争位纠纷之事。至康熙所言恐为煦等招祸者，则指煦所报之众议如倾向于某一方，其对方之党羽得知，即生构陷之谋。其后，雍正之治曹、李，不过为曹、李非己党而已，康熙招祸之语，实包此义而言之矣。煦旋于十二月初二日有折报云：“臣闻原任户部尚书王鸿绪，今岁解职回家之后，每月必差家人进京，至伊兄都察院王九龄处探听宫禁之事，无中作有，摇惑人心。又有徽州人程兆麟者，陕西曾做过道官，今往来苏州、扬州，招摇多事，时有闲言。又有苏人范溥，系山东东平州知州，丁忧归里，自称熟于京师要路，亦有招摇不根之语。理合据闻覆奏。”王鸿绪，皇八子胤禩党也。胤禩于太子被禁后，钻营甚力。</p><p>本年正月，复集领侍卫内大臣、满、汉大学士尚书等，追究去冬保举胤禩为首之人，治马齐弟兄子侄罪。诘责舅舅佟国维。</p><p>略云：“马齐原系蓝旗贝勒德格类属下之人，陷害本旗贝勒，投入上三旗”，</p><p>“马齐之弟李荣保妄自尊大，虚张气焙，……亦当冶罪。”诸王大臣审议，拟马齐、李荣保立斩，马武立绞，子侄皆革职，妻子发黑龙江，并及族人。康熙命免死交胤禩严行拘禁，李荣保照例枷责，亦交与胤禩差使，马武革职，族中职官及在部院人员俱革退，世职皆革去，不准承袭。其兄马思喀之子佐领三等侍卫纳尔泰从宽释放。按马齐族与曹家关系已略见于第二章。</p><p>以胤礽系被镇魇诅咒以致迷惑，今已痊愈，命释拘禁。</p><p>责汉官依违缄默，从众画诺，“又有至画奏已毕，始问为何事者”。</p><p>论马齐，“且张鹏翮乃一清官，朕南巡时马齐当众前詈之曰‘杀材’，因不馈伊银币，遂尔辱罟。谁不畏死，敢不馈之银币乎？”</p><p>按南巡时勒索之弊，于此等处可一觇见。</p><p>刑部奏：散给伪札之朱永祚，附从一念和尚，擅称大明天德年号，妄题诗句，摇惑人心。拟立斩。命凌迟处死。</p><p>二月，诘责佟国维，国维请死，不允。革顺安颜额驸，令“在家居住，交与舅舅。”以其与鄂伦岱、隆科多皆党胤禔也。（佟氏父子先附胤禔，又附胤禩）</p><p>三月，复立皇太子胤礽。</p><p>封诸皇子。</p><p>略云：“从前朕之诸子所以不封王爵，良恐幼年贵显，或致骄侈，……今见承袭诸王贝勒贝子，日耽宴乐，不善文学，不善骑射，一切不及朕之诸子，又招致种种匪类，于朕诸子间肆行谗谮，机谋百出，凡事端之生，皆由五旗而起。朕天性不嗜刑，咸不加穷究，即此辈之幸矣。”胤字辈祉、禛、祺封亲王，祐、封郡王，祹、禵、禟封贝子。</p><p>四月，派护军参领以次九十六名看守胤禔，择牢固地方安置。治其党羽。</p><p>九月，谕大学士等：一年之中，光禄寺用银二十馀万两，工部用四五十万两至百万两不等。“而动工之处，奉委官员于未估计之先即已领银备用，以致浮支肥己之弊不绝”，命严奏籍之制。</p><p>十一月，谕大学士等：今京城米价甚贵，小米一石一两一钱，麦子一石一两八钱。口外米价虽极贵之时秫米一石不过二钱，小米一石不过三钱。</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hongloumengxinzheng/237229.html' class='pagedaohang'>【上一篇】<i>:中期（康熙二年--康熙五十一年）［十四］</i></a></span><span class="tomenu"><a href="https://ChineseBooks.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hongloumengxinzheng/237227.html' class='pagedaohang'>【下一篇】<i>：中期（康熙二年--康熙五十一年）［十二］</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/sidawenxuemingzhu/xiyouji/" target="_blank">西游记<i>></i></a>  <a href="https://ChineseBooks.github.io/sidawenxuemingzhu/shuihuchuan/" target="_blank">水浒传<i>></i></a>  <a href="https://ChineseBooks.github.io/sidawenxuemingzhu/hongloumeng/" target="_blank">红楼梦<i>></i></a>  <a href="https://ChineseBooks.github.io/sidawenxuemingzhu/xiyoujibaihuawen/" target="_blank">西游记白话文<i>></i></a>  <a href="https://ChineseBooks.github.io/sidawenxuemingzhu/sanguoyanyibaihuawen/" target="_blank">三国演义白话文<i>></i></a>  <a href="https://ChineseBooks.github.io/sidawenxuemingzhu/shuihuchuanbaihuawen/" target="_blank">水浒传白话文<i>></i></a>  <a href="https://ChineseBooks.github.io/sidawenxuemingzhu/hongloumengbaihuawen/" target="_blank">红楼梦白话文<i>></i></a>  <a href="https://ChineseBooks.github.io/sidawenxuemingzhu/jinshengtanpingshuihu/" target="_blank">金圣叹评水浒<i>></i></a>  <a href="https://ChineseBooks.github.io/sidawenxuemingzhu/sanguoyanyishaoerban/" target="_blank">三国演义少儿版<i>></i></a>  <a href="https://ChineseBooks.github.io/sidawenxuemingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>