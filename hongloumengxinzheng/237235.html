<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_中期（康熙二年--康熙五十一年）［六］</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidawenxuemingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/sidawenxuemingzhu/'>四大文学名著</a> > <a href='https://aaoe.github.io/sidawenxuemingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">中期（康熙二年--康熙五十一年）［六］</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidawenxuemingzhu/hongloumengxinzheng/237236.html' class='pagedaohang'>【上一篇】<i>:中期（康熙二年--康熙五十一年）[七]</i></a></span><span class="tomenu"><a href="https://aaoe.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidawenxuemingzhu/hongloumengxinzheng/237234.html' class='pagedaohang'>【下一篇】<i>：中期（康熙二年--康熙五十一年）［五］</i></a></span>
</ul>
<div class="articleContent" id="articleContent"> <p>一六九三　康熙三十二年　癸酉</p><p>孙氏六十二岁。</p><p>曹寅在江宁兼苏州织造任；年三十六岁。春，施世纶来为江宁知府，有《楝亭》诗。</p><p>施世伦《南堂诗钞》卷七叶二</p><p>楝亭</p><p>吏情一卷《白云》词，到处为余弔古时。今日江南来驻马，春风又作《楝亭诗》。</p><p>施世纶即小说《施公案》中之“施不全”。世纶自三十二年至三十五年来为江宁知府，见《江南通志》。其《楝亭诗》为初到江宁时所作，观其诗句口气并参阅集中上下文可知。</p><p>夏，叶藩之楚，韩菼有诗送之，兼简寅。</p><p>韩菼《有怀堂诗稿》卷二叶十三</p><p>送叶桐初之楚兼简楝亭使君〔前五篇题癸酉元日〕</p><p>留君消息待梅花，花信俱过始别家。数口甑尘谁地主？一尊柳色即天涯。趁程长夏风偏热，上水孤舟日易斜。最是庾公楼上月，应怜客子若浮搓。</p><p>七月初十日，徐乾学有赠诗。</p><p>徐乾学《憺(dàn)园全集》卷第九叶十七</p><p>赠曹子清〔癸酉〕</p><p>涉秋已弥旬，执热甚中夏：清风渺难御，赫曦如渥赭。岩栖非不深，编摩无休假；目疲银海枯，腕脱白雨泻。涓埃岂云报？感恩泪盈把！愿言思所钦，豪荡俗情寡；萧闲少公事，万卷拥广厦；斋阁比蓬壶，高吟复潇洒。何日探林屋，披襟一闲写。</p><p>按中所云涓埃难报，感恩涕盈，即指被劾获免，领书局归里，近遭革职之事，此等诗实欲借径曹寅而向皇帝表自心情也。</p><p>寅既去吴，吴人建生祠于虎邱，尤侗作记。</p><p>尤侗《艮斋倦稿》卷十叶二〔癸西〕</p><p>司农曹公虎丘生祠记</p><p>司农曹公之驻节吾吴，自庚午四月，迄壬申十一月，奉诏移镇于江宁：计前后二载有八月，历年部未久也。且公所职者，为天子主衣裳之治，非若督、抚、藩、臬，暨郡、县有司，朝而钱谷，夕而狱讼，日与百姓周旋。偶然相遭，如宾客然，夫岂有赫赫之名，煦煦之惠哉？然而公之来也，人皆喜而迎之；居也，人皆悦而安之；及其去，莫不泣而留之；留之不得，莫不讴而思之；思之不已，则相与庙而貌之，尸而祝之。公何以得此于吴民哉？吾观公之为人，固以至诚格物者也：每发一言，制一事，油然自中而出，未尝矜情矫饰，好大强为；其御下宽简，百执事之在公者，鞭朴不施而工程办；既稟常给，而刍牧有馀，公私便之；然严于律己，绝无苞苴请谒入台使之门，号令所至，虽驺铃走卒，无敢过市廛而问酒食也；即吾侪小人，聚庐马足之下，但见早衙晏罢，有闻无声，若未有宪府之署存焉者：是以家被其德，户服其教，乐公之来如乐岁焉，思公之去如思父母焉。惟上以诚感下，故下以诚应上；至诚而不动者，未之有也。盖公之学问优裕，意思深长，亦于此见一斑矣。公之移镇江宁也，天子以公乃父，宣力斯土者，二十馀年，功绩犹著人耳目间，故俾公嗣服，克成厥终。吾知公在金陵，一以治吴之道治之，方沐浴咏歌之不暇，而抑知吴之人思公者，流连不忘，至于此极也？今从舆人之请，建生祠于虎丘。虎丘者，一人万岁楼在焉，公宜扈从于兹，--而又三年以来，春秋暇日，公与吾辈一觞一咏之地也。倘亦公之所低徊不去者与？</p><p>秋，饯澄之有书来，叙微题册页事，并致款曲。</p><p>钱秉镫《田间尺赎》卷三叶五（《龙潭室丛》书本）</p><p>与曹子清</p><p>花溪促膝，芝阁衔杯，弹指已是三年。先生年力益富，德业日新；若弟心血精神，如鱼减水；坐见其竭，大不如三年前矣。去秋过吴门趋候，知旌节已入都门，仅晤叶同〔桐〕初兄，得悉起居为慰。杜苍略遂作古人，此皆素所属望者，业先朝露，平生故交，零落殆尽，可为涕泗！承命以册页征诗，敝邑人士久慕风谊，勇于请教，而诗多页少，未能广征，然能诗者大半在此矣。疑此册未必如此其短，或诗人书法不善，窃自裁去耳。其间有名撝禄者，系小儿；名冠者，系小孙；名于施者，系曾孙：各勉赋一首应命，以志通家之谊。弟老矣，与先生后会何期？此辈少壮，趋风有日，车笠相逢，陈述旧好，兹诗其张本也。因敝乡方舍亲虞律入吴，托其便叩台旌，面呈记室。虞律家世华胄，诗礼名家，其令尊有怀，久擅风雅，与虞律皆有诗，慕义久矣，惟先生进而教之。秋风乍寒，一切珍重。上祝，临楮依依。</p><p>按据方苞撰《杜岕墓志》，癸酉七月卒，知此书之作，不早于本年秋。又据龙眠石经至晚为辛未题《楝亭图》诗已有“吾师（田间）为说棠陰盛”之语，足征钱澄之与曹寅交好至是已阅三年，若合符契。澄之初名秉镫，字幼光，改名澄之，字饮光，号田间，桐城人。弱冠以当众折辱Yan党御史某，名闻天下弘光时马、阮欲捕之；南都亡，走闽中，黄道周荐为推官；闽亡入粤，永历授庶吉士，大诏令皆出其手；至桂林，桂林陷，祝发为僧，名西顽。久之返乡里。一生与清为敌之明贞士也，而托付子孙，示好于寅。盖当清初，全国河山舆地需要统一巩固，农工生业需要恢复发展，历史需要前进，此一历史任务，康熙帝努力完成之，东南联络，胥赖于寅，而寅亦不负使命，钱澄之不过例之一耳，然可见全国统一事业，寅亦与有其力焉。</p><p>寅内兄李煦自今岁继寅为苏州织造，亦与尤侗交，尤为作《东莱政纪序》，韩菼亦有文。十二月，煦选女伶，以备进呈，帝令弋腔名教习叶国桢到苏教导。</p><p>李煦本年始继曹寅来作苏州织造，见《江南通志》卷百五叶十《职官志》。尤侗《东莱政纪序》略云：“广抚东莱李公毅可名最著，恨未识。及癸酉家居，有内部以织造至者，曰李公莱蒿。予既交而善之，询其家世，知为东莱公长君。问公之年，则七十有五，已致政悬车矣”云云。按“莱蒿”，当作“莱嵩”，即李煦字；《楝亭诗钞》卷三有“戏题李莱嵩使君新舫”诗是也。士桢字毅可，据此可知李家确为山东莱州人。其馀已详第二章第四节。</p><p>《东莱政纪》，书未见。尤、韩二文俱不录。</p><p>李煦三十二年十二月某日一折云：“念臣叨蒙豢养，并无报效出力之处；今寻得几个女孩子，要教一班戏送进，以博皇上一笑。想昆腔颇多，正要寻个弋腔好教习，学成送去。无奈遍处求访，总再投有好的。今蒙皇恩特命叶国桢前来教导，此等事都是力量作不来的。……今叶国桢已于本月十六日到苏。”</p><p>按陆陇其《三鱼堂日记》，康熙二十二年八月十九日：“会徐勿箴，言附龙衣船北来，船中所进，乃优人具也。此亦时事之可优者。”其时则曹玺在江宁任卒前一年，已进优人衣其（所谓“行头”）。今李煦到任即进戏班矣。</p><p>龙衣船，指织造解送船。张应昌《清诗铎》卷四有黄永《龙衣舟行》，附录以资参阅：“逢逢鼍鼓溪边过，百尺楼船万钧柁；大字黄旗隔岸飞，锦衣狞卒当窗坐。千人邪许向前行，赤棒前驱不计程；凤箫龙管穿云去，锦缆牙樯映日明。牙樯锦缆过江来，雾縠云纨几日开；谁颁将士充边赏，谁赐宫娥称体裁。圣明俭德恤民依，曾救东南罢锦机；皇躬但饰朝天服，贵嫔应无曳地衣。偏憎贾客纷纭集，翠羽明璫载络绎；争居奇货附舟行，敢假天威同辟易。嵯峨大艑入皇州，往来南北春复秋；关吏郊迎晨负弩，邮亭续食夜传馐。关津处处复留停，物价高低自品评；官府学侔三倍利，舆台尽饱五侯鲭。飞扬意气真无敌，长棓大梃纵横列；畜怒偏工侮县官，先声况可凌漕卒。嗟余十载走飞尘，几度扁舟避野津；闻道皇家亲浣濯，民间仍苦虎狼人。”原附：“《诗观》评：‘朝廷俭德，自古未有。乃若辈以尚衣之故，恣肆若是，此诗真可人告。’贾客四句言装搭之苦，关津四句言留停之弊。侮县官，凌漕卒，其恶至此。”</p><p>又李煦本年六月有请安折，七月有奏报苏州已得甘霖、米价亦平折，十月有奏报米价折，井进洋漆、雕漆、填漆匣盒等小件，十二月有进元旦龙袍请安折，又附进洋漆等小物件。</p><p>本年二月，谕大学士等，“今见诸王以下，略无亲睦之谊”，因议未入八分公以下至于闲散宗室遇吉凶之事如何会集、资助，会集不至者有司察参。如此则“皆相识而相亲”。</p><p>三月，谕内阁，“朕于包衣佐领下幼童，特派专官教习文义骑射，多有成就，即微贱之子，亦有可观。”因责国子监教习官学生“甚属萎靡”，八旗教习幼童亦皆懈怠，传谕各都统宜择良师勤加训诲。</p><p>六月，礼部议覆国子监祭酒吴苑奏“八旗学习制艺者日多，而中额太少，请增加名数”，满洲、蒙古乡试增至十六名，会试增至六名；汉军乡试增至八名，会试增至三名。从之。</p><p>一六九四　康熙三十三年　甲戌</p><p>孙氏六十三岁。</p><p>曹寅在江宁织造任；年三十七岁。施世纶赠几，寅赋诗为谢，施和韵答之。</p><p>施世纶《南堂诗钞》卷七叶十</p><p>曹水部子清以余赠几赋诗见掷和韵答之</p><p>名园幽几穪(chēng)相随，隐见青山若列眉。客退楝亭聊试墨，公馀花署日题诗。未须伴我乌皮在，何以报君青玉宜。幸傍贤豪频拂拭，不教尘迹蔽多时。</p><p>按此诗以原集事迹推之，当是本年事。</p><p>五月二十二日有吴门之役，午憩句容择院，梦为投琼之戏，因赋诗。</p><p>《楝亭诗钞》卷二有诗题云：“甲戌仲夏二十二日，有吴门之役，午憩句容驿院，梦为投琼之戏。予素不解此，醒与客论其祯祥，真不异梦中说梦也！又记欧公‘札闼洪庥’语，几于脱颐！因题数语，命客书于壁，以为他日来往笑柄。”按“札闼洪庥”，谓“书门大吉”也。</p><p>李煦四月有进端午龙袍请安折。</p><p>按折后朱批云：“知道了。今春因玉泉超葵多事，打发回南。此人坚不守分，尔当绝其往来方好。”此为何等人何等事，皆不可晓。或竟系李煦所进优人。</p><p>本年二月。兵部奏顺承郡王下散骑郎员缺，开列拟正、拟陪人员，请补。谕曰：王幼，左右宜用老成，此拟正之人与引见补授护卫之人“皆童稚耳，少年相聚，何以导王为善？”都统希福，召来切责，原本驳回另拣。</p><p>三月，谕大学士：“礼部奏祭奉先殿仪注，将皇太子拜褥设置槛内，朕谕尚书沙穆哈曰：皇太子拜褥应设槛外。沙穆哈即奏请朕旨记于档案，是何意见！？著交该部严加议处。”寻定沙穆哈革职，免交刑部。侍郎亦几获罪。</p><p>附按《红楼梦》第五十三回写祭宗祠，有“……从内仪门挨次排列，直到正堂廊下，槛外方是贾敬、贾赦，槛内是各女眷”之文。此亦当时封建礼法之所涉。</p><p>六月，因熊赐履所保举之吏部侍郎布彦图贪婪秽恶，谕大学士，“自古汉人结为党类，各援引同党之人以欺其上，……今观旗员，亦各自结党……”</p><p>七月，以修书故，复著徐乾学、徐秉义、高士奇来京。韩菼请假在籍，亦以原官召还。</p><p>九月，广八旗入学额。&nbsp;</p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidawenxuemingzhu/hongloumengxinzheng/237236.html' class='pagedaohang'>【上一篇】<i>:中期（康熙二年--康熙五十一年）[七]</i></a></span><span class="tomenu"><a href="https://aaoe.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidawenxuemingzhu/hongloumengxinzheng/237234.html' class='pagedaohang'>【下一篇】<i>：中期（康熙二年--康熙五十一年）［五］</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidawenxuemingzhu/xiyouji/" target="_blank">西游记<i>></i></a>  <a href="https://aaoe.github.io/sidawenxuemingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidawenxuemingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidawenxuemingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidawenxuemingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidawenxuemingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidawenxuemingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidawenxuemingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidawenxuemingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidawenxuemingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>