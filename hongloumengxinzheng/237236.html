<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_中期（康熙二年--康熙五十一年）［五］</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidamingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/history/'>历史人文</a> > <a href='https://aaoe.github.io/sidamingzhu/'>四大文学名著</a> > <a href='https://aaoe.github.io/sidamingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">中期（康熙二年--康熙五十一年）［五］</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/hongloumengxinzheng/237237.html' class='pagedaohang'>【上一篇】<i>:中期（康熙二年--康熙五十一年）［六］</i></a></span><span class="tomenu"><a href="https://aaoe.github.io/sidamingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/hongloumengxinzheng/237235.html' class='pagedaohang'>【下一篇】<i>：中期（康熙二年--康熙五十一年）[四]</i></a></span>
</ul>
<div class="articleContent" id="articleContent"> <p>一六九二　康熙三十一年　壬申</p><p>曹寅在苏州兼江宁织造任；年三十五岁。孙氏六十一岁。</p><p>春，徐釚和《渔村诗》三首。</p><p>徐釚《南州草堂集》卷十五叶一〔壬申〕</p><p>渔村和工部曹子清韵三首</p><p>一水放船清，朝朝撒网行。从无估客至，惯爱野人迎。已惬沧洲兴，犹多欸乃声。翛然对濠濮，荇藻界空明。</p><p>得鱼频换酒，小夫吠柴门。罨画云山窈，村墟烟火存。陰晴宜共校，得失不须论。烂醉歌铜斗，还来倒竹根。</p><p>我是旧渔父，飘然东海东。几年安短棹，无复借长风。结屋牵烟艇，投竿与钓童。何当来此地，居处问渔翁。</p><p>按釚字电发，吴江人，号东海渔夫，举鸿博，授检讨，会当外转，遂乞归。世以其著《词苑丛谈》多知之。工诗文，善绘山水。</p><p>二月二十八日，同彭访濂、余广霞、梅梅谷、叶南屏、朱赤霞、郭鉴伦过尤侗揖青亭看菜花，侗有诗。</p><p>尤侗《艮斋倦稿》卷五叶三〔壬申〕</p><p>二月廿八日揖青亭看菜花作，同曹荔轩、彭访濂、余广霞、梅梅谷、叶南屏、朱赤霞、郭鉴伦</p><p>奇绝南园香十里，黄金散尽曼陀华。湘纍空弔江头葉，朔客休疑塞上沙。茗饮清谈须我辈，酣歌作剧任他家。时有歌于花间者。可怜不入诗人咏，辜负春风日放衙。</p><p>按访濂即彭定求，广霞即余怀。本年尤侗有《惜树词序》，见《艮斋倦稿》卷九叶五；中云：“叶子方从司农曹公，设帐吴门。”即谓叶藩，其从曹寅，自寅始至苏州起，已见二十九年。尤侗又有《郭迪功诔》，见同书同卷，序云：“予在司农曹公所，获识金陵郭鉴伦。”姜宸英《湛园诗稿》卷三有诗序云：“郭明经鉴伦先传求题；时郭在曹工部幕。”前叶即有《赠曹工部》诗，其为同时事必矣。朱赤霞屡见楝亭诗集，盖亦在幕中，滁陽人，精于画，李果赠诗有“谁怜曹霸是王孙”、“旧京陵树空霜露”等语，知为故明宗室。《楝亭诗钞》卷五有“题朱赤霞画《对牛弹琴图》”七古，而石涛录此诗于己所作画上方（此幅藏故宫博物院），甚可注意，参看三十八年条下。</p><p>姜宸英有赠诗。</p><p>姜宸英《湛园诗稿》卷三叶十七</p><p>赠曹工部</p><p>开府清风满洞庭，早衙人散閤常扃。多收典籍罗芸馆，尽结心思绕楝亭。其尊甫任江宁，署有楝亭，君求题咏甚富。鼓动密承黄纸诏，烛残贪写漆书经。不知公望遥相嘱，却道西山似画屏。</p><p>姜宸英《湛园诗稿》卷三叶十八</p><p>郭明经鉴伦出先传求题时郭在曹工部幕</p><p>旧家汾水望仍移。奕叶重刊有道碑。为长一身供嫁娶，宁亲终岁守茆茨。遗文未散儿能读，盛德无营世岂知。赖有主人才八斗，为君抽写蓼莪思。</p><p>尤侗《艮斋倦稿》卷九叶二十二〔壬申〕</p><p>郭迪功诔并序</p><p>（序）予在司农曹公所，获识金陵郭鉴伦，庄庄乎七也。（下略）</p><p>（诔，上略）爰有周公，罗致幕中；何以佐之？山龙华虫。海氛孔炽，民罹军锋；一言告哀，万家重逢。曹公代兴，宾礼尤重；朝夕纳诲，谈言微中；二十馀年，忧乐必共；国资黼黻，人叨帡幪。若考作室，若子肯堂，象贤嗣服，载莅南邦；方需执友，左右赞襄；胡然一梦，二竖相将。（下略）</p><p>按据《樸村诗集》注，郭鉴伦，江宁人，崇明学博。亦善画。</p><p>秋，李煦至粤传旨褒劳朱宏祚，并迎闵明我还自外洋。时煦为畅春苑总管。</p><p>张贞《杞田集》卷十叶十六：“上念公〔按指朱宏祚〕勤劳于外，壬申秋特遣内务府营造司员外郎董君殿邦、畅春园总管李君煦，至粤传旨褒嘉，劳问甚渥。”迎闵事详《正教奉褒》。</p><p>寅尝游越五日，倚舟而成《北红拂记》，尤侗有题记。</p><p>尤侗《艮斋倦稿》卷九叶十六〔壬申〕</p><p>题北红拂记</p><p>案头之书，场上之曲，二者各有所长；而南北因之异调。元人北曲固自擅场，但可被之弦索，若上场头一人单唱，气力易衰，且宾白寥寥，未免冷淡生活。变而南音，徘徊宛转，观者耳目俱靡，豁其移人至矣。然王实甫《西厢》一经李日华改窜，几于点金成铁；北之日趋而南也，虽风气使然，宁无古调不弹之叹乎！愚谓元人北曲，若以南词关目参之亦可：两人接唱，合场和歌，中间间以苏白，插科打诨，无施不可，又为梨园弟子另辟蚕丛。此意无人解者，--今于荔轩先生遇之。唐人小说传卫公、红拂、虬髯客故事，英雄儿女，各具本色。吾吴张伯起，新婚伴房，一月而成《红拂记》，风流自许；乃其命意遣词，委薾殊甚：即如《私奔》一出，“夜深谁个叩柴扉”，齐微韵也；“颠倒衣裳试觑渠”，鱼虞韵也；“紫衣年少俊庞儿”，支思韵也。以一曲而韵杂如此，他可知矣。浙中凌初成，更为北剧，笔墨排奡，颇欲睥睨前人；但一事分为三记，有叠床架屋之病；体格口吻，犹仿元人，未便阑入红牙翠管间也。荔轩复取而合之，大约撮其所长，汰其所短，介白全出自运，南北斗笋，巧若天成；又添徐洪客《采药》一折，得史家附传之法，正如虎头写照，更加颊上三毛，神采倍发；岂惟青出于蓝乎！荔轩游越五日，倚舟脱稿，归授家伶演之，予从曲宴得寓目焉。既复示余此本，则案头之书，场上之曲，两臻其妙，虽周郎复起，安能为之一顾乎？于是击节欣赏而题其后。</p><p>按曹寅除工诗词外，又善作剧曲，附说于后：</p><p>刘廷璣《在园杂志》卷三叶二十一</p><p>商丘宋公记任丘边长白为米脂令时，幕府檄掘闯“贼”李自成祖父坟墓，中有枯骨肉润，白毛黄毛白蛇之异，与吾闻于边别驾者不同，长白自叙其事曰《虎口餘生》〔按边长自名大绶〕；而曹银台子清寅演为填词五十馀出，悉载明季北京之变，及鼎革颠末，极其详备：一以壮本朝兵威之强盛，一以感明末文武之忠义，一以暴闯“贼”行事之酷虐，一以恨从伪诸臣之卑污。游戏处青示劝惩，以长白为始终，仍名曰《虎口餘生》，构词排场，清奇佳丽，亦大手笔也。复撰《后琵琶》一种，用证《前琵琶》之不经，故题同云：“琵琶不是那琵琶。”以便观者着眼。大意以蔡文姬之配偶为离合，备写中郎之应征而出，惊伤董死，并文姬被掳，作《胡笳十八拍》，及曹孟德追念中郎，义敦友道，命曹彰以兵临塞外，胁赎而归；旁入铜爵大宴，祢衡击鼓；仍以文姬原配团圆，皆真实典故，驾出《中郎女》之上。乃用外扮孟德，不涂粉墨，说者以银台同姓，故为遮饰，不知古今来之大奸大恶，岂无一二嘉言善行足以动人兴感者？由其罪恶重大，故小善不堪挂齿，然士君子衡量其生平，大恶固不胜诛，小善亦不忍灭，而于中有轻重区别之权焉。夫此一节，亦孟德笃念故友，怜才尚义豪举，银台表而出之，实寓劝惩微旨，虽恶如阿瞒，而一善犹足改头换面，人胡不勉而为善哉。</p><p>《永宪录·续编》叶六十七</p><p>寅字子清，号荔轩，奉天旗人。有诗才，颇擅风雅。（中略）寅演《琵琶》传奇用蔡文姬故事，以正伯喈之诬，内装潢魏武之休美，或谓其因同姓，然是举实阿瞒一生好义处。又演明米脂令边大绶与陕抚汪乔年掘李自成先冢，所纪《虎口餘生》将一时人物备列，表忠义而褫叛逆，可敦风教，并附志之。</p><p>黄文旸《曲海总目提要》卷四十六叶六</p><p>《表忠记》一名《虎口餘生》，近时人作，闻出织造通政使曹寅手，未知是否？演明末李自成之乱，本朝大兵声讨，小丑殄灭；死难忠魂，俱得升天，故曰《表忠记》，其端则自米脂县令边大绶掘闯“贼”祖父坟莹，后为“贼”击，几死。皇师讨“贼”，大绶获全，且得邀恩至显官。其自述有《虎口餘生记》，故又谓之《虎口餘生》也。事非无因，择其有可据者，详载于后。（略）</p><p>王季烈《螾庐曲谈》卷四叶二十四</p><p>《虎口餘生》，国朝遗民外史撰，姓名未详。按《曲考》云：曹银台子清，撰《表忠记》，载明季忠烈及卑污诸臣极详备，填词五十馀出，游戏皆示劝惩，以边长白大绶为终始。（中略）出《在园杂志》，言亲得之长白侄桂岩别驾者。吾郡郭于宫观演《表忠记》诗云：“碧血餘威照管弦，忠臣剧‘贼’两流传。笑他江左夷吾辈，一卷陰符《燕子笺》。”据此则《虎口餘生》又名《表忠记》，为曹子清所撰也。《传奇汇考》所载，亦略与此同。（下辨俗误混《铁冠图》与《虎口餘生》二剧为一，略。）</p><p>汝昌按：此《虎口餘生》乃一极反动之剧本，余旧年未加审辨，反为称引，错谬已甚。谓《虎口餘生》为曹寅撰，始刘廷璣，《永宪录》实亦本之刘说。然事滋可疑。黄文旸出以存疑语气，最为有见。今考此剧（所据为北京图书馆藏“本衙藏板”、八册一函巾箱本），序文曲白，无一与寅相类者。其“叙”始言：“君子知几，达人安命，斯二语者，行于居上位固易，行于居下位已难；行于处安地犹易，行于处危地实难。”末云：“国朝定鼎以来，海宇奠安，迄有百岁；间尝过河洛，走幽燕，见夫荆棘荒疮，人〔久？〕无虎迹。暇日就旅邸中取逸史所载边君事，证以父老传闻，填词四十四折，竣后前〔剪〕灯披读，落叶打窗，弁其名曰《虎口餘生》，亦以叹天下事之死而之生，皆餘也，岂独随君然哉。……”语气事迹，与寅相去悬远已甚，不啻风马牛。揆其人，盖一南士，思想文笔皆至陋谬。其曲词尤为恶俗，断非曹寅手笔。试举一二，以供比较（观后第八章引《续琵琶》中曲词自明）。</p><p>〔节节高〕阶前匍匐劳，献妖绕。盈盈十五年方少。桃花貌，杨柳腰，凌波俏。弹筝拨阮都精妙，精歌妙舞人夸耀。锦绣园亭花多绕，峥嵘府第凌云表。</p><p>〔前腔〕从来心性骄，爱风騷。潘安卫玠何足道。风流貌，爵位高，威权耀。怜香惜玉情偏妙，偎红倚翠平生好。我明日呵选个极品前程报尔曹。投桃毕竟琼瑶报。</p><p>〔惜奴娇〕螓首蛾眉，效殷勤软款，高捧霞肠〔觞〕。如花似绮，盈盈软玉温香。清商，听皓齿轻歌声僚声〔亮？〕。舞霓裳，似常〔嫦〕娥降。笑语扬。今宵此乐，不枉人间天上。</p><p>以上皆见卷四第三十二出《刑拷》。不第此三曲为堆砌陈词，通部首尾，莫不皆然，凡诸人物，不见丝毫精神性格。不但思想反动，即以文字论，亦所见清人剧曲中之最下者。如此恶剧，是否为曹寅之作，关系甚大，不可不审。考刘廷璣迟至康熙四十二年始识曹寅，故其诗有“吴下十年通问久，长干一夕定交新”之言，本非故旧，于寅诸事，难言深悉，或初会时适在寅署中观演此剧，而有人托言寅作以绐之，廷璣误信耳。至续琵琶，则真为寅撰，并见叙于雪芹小说第五十四回中，乃无可疑者。</p><p>卢前《读曲小识》卷三叶八五〔节录〕</p><p>续琵琶记</p><p>《续琵琶记》二卷，二册。都九十一叶，每叶十六行，行二十字，旧钞本。卷首有“听雨楼珍赏图书”白文印记。〔汝昌按：清以听雨楼名室者有四：郑佶、吴照、马昶、徐其志，此不知为谁氏〕上卷尾缺半叶，下卷首尾各有缺叶，共存三十五出。</p><p>第一（牌调）西江月</p><p>是为开场，词曰：“千古是非谁定？人情颠倒堪嗟；琵琶不是这琵琶，到底有关风化。槌破一群腰鼓，重弹几拍胡笳；茫茫白草卷黄沙，洒酒昭君塚下。”</p><p>第十五（牌调）新水令　步步娇　折桂令　江儿水　雁儿落带太平令　侥侥令　收江南　园林好　沽美酒带太平令　尾</p><p>（脚色）净（狱卒）　末丑（军校）　外　生</p><p>题曰：探狱。祀往探邕，邕以女许之。军校既绣杀邕，祀又往哭甚恸。</p><p>【雁儿落带太平令】（前案：应作【得胜令】）词云：“痛杀他、破零星裂缊袍，痛杀他、血啼将指咬，痛杀他、意慌张语未终，痛杀他、墨惨淡书多草。老师呵！一任你委骨在荒郊，俺可也愿作青蝇弔。哭政尸的聂姊犹拚命，祭彭越的栾生岂惮劳！牢騷！这冤苦凭谁告？悲号！叫苍旻听转高！”</p><p>第二十一（牌调）上阙倾杯序　玉芙蓉　山桃红　尾</p><p>（脚色）旦　众</p><p>题佚。揣其文词，应作“出塞”。琰过昭君墓，大哭。</p><p>【玉芙蓉】词云：“驼酥马湩飧，白草黄榆路。恨琵琶幽怨，千载胡语。画图识面春风远，环珮归魂夜月孤，情难诉。牛眠马鬣，谁表泉垆？只凭着一痕青，点破了塞外胭脂土。”</p><p>……………………</p><p>第三十五　题曰：覆命。馀皆残阙。下卷应作二十出，惜三十五出以下廑存三行。前案：钞本于刘玄德之“玄”字有缺笔，“反侧未宁”之“宁”字不避宣宗讳，疑出雍、乾时人手笔。至其题名，盖以高氏《琵琶记》假托蔡邕，而此记以文姬为主，遂谓《续琵琶》，而著其旨于开场之《西江月》词云。</p><p>汝昌按：卢氏并不知剧为曹寅所作。其序云：“《读曲小识》，四卷，岁乙亥，前在涵芬楼作也。是年涵芬楼购得怀宁曹氏所藏钞本戏曲都七十种。海盐张菊生，闽县李拔可两先生介前董理，费时半年，抉择始定，后理札记成此书。”余往年读此，以为涵芬楼既遭兵火，恐是剧天壤孤本，早罹浩劫矣。然时时犹存万一之想。因致书张菊生先生，请留意一检，庶保遗帙。先生得书兴起，即为查勘，居然犹在，压置残书最下层，为潮湿所中，殆将糜烂，已不可繙阅，急驰书见告。余复函请亟宜裱褙，以续丝缕之命。先生欣诺，立致佳工，书赖以完。今归北京图书馆。时先生高年病痪，早不能作书，为此特意手柬，笔战至不可辨识。可感也。附志于此。全剧中以第三十一出《台宴》写曹操铜雀初成，大宴文武，尤为局面雄伟，魏武横槊赋诗，曲词中櫽括原句以就歌律，手笔高绝。本书第八章已加节引，可备参览。</p><p>小重陽，尤侗赏菊观乐于严弘园中；寅亦令家伶演尤侗《李白登科记》。将演《读离騷》、《黑白卫》诸剧，以移镇江宁而止。</p><p>尤侗《西堂餘集》自撰《年谱》卷下叶十三</p><p>康熙卅一年壬申，年七十五岁。小重陽严公伟弘大戎园中赏菊，兼观女乐，度曲赠之。织部曹荔轩亦令小优演予《李白登科记》；将演《读离騷》、《黑白卫》诸剧，会移镇江宁而止。</p><p>按本年曹寅虽去苏而之江宁，实为兼任，参看三十四年条下张芷皋文。</p><p>十一月，自苏州赴江宁织造任；尤侗有送别诗。</p><p>尤侗《艮斋倦稿》卷五叶十五〔壬申〕</p><p>送曹荔轩机部移驻江宁四首</p><p>朔风满地起骊歌，君不留行可奈何？遥望天边银汉影，吴门渐少白门多。</p><p>三载苏台驻节时，邦人争咏衮衣诗。欲知去后缠绵意。只看机中千万丝。</p><p>高旌乍指石头城，重向官衙问楝亭。独恨南园人寂寞，小亭杨柳为谁青！</p><p>间从公府叙琴樽，泉石烟霞每共论。他日青溪桥畔望，扁舟应忆旧渔村。渔村在娄关外，荔轩尝欲小筑于此。</p><p>既至江宁，韩菼为作《楝亭记》，宋荦有《楝亭诗》。</p><p>韩菼《有怀堂文稿》卷八叶七</p><p>楝亭记</p><p>孝子之思亲，至无穷焉尔。今是大鸟之属，丧其群匹，必寻其故乡，鸣号蹢躅不能去，而况于人乎？孝子之于亲，僾然忾然，如存如著，凡在空虚想像之中，而莫非吾亲也，况其触于物者乎？能读父书，可谓孝矣，然必有不忍读之心焉，乃真能读者，盖手泽可宝冲尤可悲也，--悲者能宝也。荔轩曹使君性至孝。自其先公董三服官来江宁，于署中手植楝树一株，绝爱之，为亭其间，尝憩息于斯；后十馀年使君适自苏移节，如先公之任，则亭颇坏，为新其材，加垩焉，而亭复完。音容如在，而此树犹未婆娑，使君尝愀然思也。即此而知，一举足、一出言，未之或忘，将贻令名无穷，诚可谓孝。磋乎！踪迹何常，先公植之而使君适来，其非厚幸乎。以使君之才，文学政事，罔不优也，岂其局于斯土，斯亭其可常有乎？赋角弓而誉嘉树，则人愿为之封殖；韦端符记卫公故物，云权文公尝见之而泣。海内而皆兄弟也，则亦皆子孙行也，有不触于孝子之心者乎？使君之有是亭也，不若人之为使君守也。倘后来者，无忘角弓之好，以封殖此树，则余其敢辞端符之记！</p><p>宋荦《绵津山人诗集》卷二十五《述鹿轩诗》上</p><p>寄题曹子清户部楝亭三首并序</p><p>子清之尊人，于白门使院，手植楝树数株，绿陰纷披可爱，因结亭其间，颜日楝亭。子清追念手泽，属诸名人赋之，诗盈帙矣。未几，子清复移节白门；十年中父子相继持节，一时士大夫传为盛事，题咏愈多。予与子清雅相善也，乃赋三截句，以附诸公之后云。</p><p>燕团老桂蠹不青，三槐堂前槐亦零。惟有白门楝树好，六朝山色一茆亭。</p><p>婆娑老干已成围，记得青青拱把时。绕树千回清泪堕，楝亭可是岘山碑。</p><p>楝亭好景白门稀，楝亭新诗不敢挥。只向诚斋乞一句：南风紫雪楝花飞。杨诚斋诗：“只怪南风吹紫雪，不知屋角楝花飞。”</p><p>按《楝亭图》第三卷载三诗与注语全同；惟题无“户部”字；序“尊”下有“大”字；“结”作“作”；“中”作“之间”；又凡“子清”皆作“子翁”。诗本无年月，唯据序云：“未几子清复移节白门；十年中父子相继持节”，知是曹寅自苏州移江宁以后所作。又曹玺卒于二十三年冬，至此历九年，故有十年以内相继持节之语。知必不出今明年，因依类系此。又有毛、王、倪、吴四家《楝亭诗》，因不得年，亦附于后。</p><p>毛奇龄《西河合集》七言律诗卷十叶十一</p><p>楝亭诗和荔轩曹使君作有序</p><p>曹使君典织署，其尊人旧任时手植楝树，蔽芾成陰。使君因慨然登事而歌，属子和之。</p><p>一</p><p>冬官相继使江乡，父子同披锦绣裳。官阁依然梅树在，丹陽重见柳条长。墙西紫朵迎朝雨，苑角红亭对夕陽。每遇晚春花信满，风前沸泪一衔觞。</p><p>二</p><p>当年开府近长干，亲见栽花傍井榦。但过唐昌思玉蕊，再来举院见文官。唐贡士举院花名。歌成蔽芾恩长在，认作桮棬泪未乾。满树离离初结子，到今都是凤凰餐。庄子：“非练实不食。”练即楝也。</p><p>按《楝亭图》第二卷载二诗全同，唯“过”作“遇”，末无庄子一注。题曰《楝亭诗二首》。序云：荔翁曹先生开府江南。见其尊大人旧任时所植楝树，慨然为歌，四方和之者累卷页；予亦效矉(</p><p>pín)，率成二首，并呈荔翁先生教定。”末署“西河毛奇龄顿首具稿。”</p><p>王士禛《带经堂集·蚕尾诗》卷二叶十</p><p>孤亭思旧德，岁岁楝花风。浇用千牛乳，来从五柞宫。甘棠终忆召，大树尚留冯。手泽劳封殖，无忘赋《角弓》。</p><p>按《楝亭图》第三卷诗与此全同，唯无题，末云：“《楝亭诗》，子翁老先生属赋。王士禛。”</p><p>杨钟羲《雪桥诗话续集》卷三叶五十六</p><p>楝亭者，督织造于金陵，署旁构一亭，以为荔轩兄弟读书之所；手植楝树，以为表识。完翁弃世，荔轩袭职南来，见高树之扶疏，睹庭楹之如昨，绘《楝亭图》，题咏甚富：倪闇公诗：“匹马衔悲客复来，空馀亭畔楝花开。西风听雨情何极？落日看云首重回。两字孝忠存父训，一原道义是师裁。苍苔白石犹如昨，写入丹青意更哀。”“休言兰室与兰房，吟向寒风意味长。亭是传经扬子宅，树同亲植召公棠。当年执卷论心在，此日流观满眼伤。炙砚临文报金石，扶疏绿荫忍相忘。”</p><p>按闇公，倪灿字，上元人，灿有《雁园诗集》，未见，《楝亭图》卷亦无倪诗，盖在所佚一卷中。原诗共几首，亦不详，待考。</p><p>叶昌炽《藏书纪事诗》卷四叶四十五引</p><p>吴之騄骤诗：“我闻楝亭下，嘉树影婆娑。书卷拥百城，尚友自吟哦。”</p><p>按吴之騄，字鸣夏，号耳公，歙人，举人，镇江府学教授。有《桂留堂集》，未见。全诗是否咏楝亭，不详，俟考补。</p><p>《楝亭图》第一卷第三图禹之鼎题诗</p><p>冬官忆昔旧趋庭，兀坐萧萧思杳冥。更感慈乌集手植，戴恩无限写空亭。</p><p>荔轩老先生属写《楝亭图》，偶然走笔，并试里句请教。禹之鼎。</p><p>《楝亭图》第四卷第一图禹之鼎题语</p><p>偶读楝亭诗画册，知先贤曹大人退食舒啸处也。余向游白门，曾客斯亭，坐卧其下。今瞻荔翁继美；复吟《楝亭》，一时宇内文人归依，歌韵图绘弥帙，所谓地因人传。亦漫作数笔纪事，大方勿以六法三品教之也。广陵禹之鼎稿。</p><p>按禹之鼎，江都人，字上吉，一作尚吉，又作尚基，号慎斋。康熙间，供奉内廷，官鸿胪寺序班。人物故实，幼师蓝氏，复出入宋、元，遂成一家。白描写真，秀媚古雅，为当代冠，一时名人小像，皆出其手。生平杰作为《王会图》；梅村子吴暻有《王会图歌》，序称其“天才隽妙，无愧古人。”</p><p>《楝亭图》第一卷邓汉仪跋诗</p><p>楝之树：其叶青青，浓陰密布，春晚弥荣。念昔司空，始缚茅亭，聚此双凤，日授六经。楝之树：其幹直上；映日干云，和风远贶。树以益茂，人今何向？攀条执枝，能不凄怆！楝之树：其味最苦；当年植斯，用垂朴鲁。今日相对，如聆咳吐；敢不恪共，先训是努。余(上“米”下“耳”)（通“闻”，据康熙字典）公子，敬奉官守；帝鉴其诚，众服其厚。由于趋庭，谋三不朽；今者见树，惟有稽首。</p><p>《楝亭》四章，为荔轩、筠石两年先生题，兼正。旧山邓汉仪拜书。</p><p>按邓汉仪，字孝威，江南泰州人，康熙己未召试博鸿，不第，授正字回籍。</p><p>同上　王方岐跋诗</p><p>遗泽传毫素，瑟瑟悲风生；风生今为谁？孺慕多远情。春晖暖嘉树，霜哀有馀清，昔日授经处，新条与云平。含辛寄木末，遐瞩空屏营。海内此亭古，应闻堂构名。</p><p>《楝亭诗》，为荔轩筠石两先生赋。淮南王方岐。（王方岐武徵氏之章）</p><p>按王方岐，字武徵，号蒙谷，扬州人，压藻长子，明遗民，与郑听庵、徐地山等为“竹西十佚”。</p><p>同上　唐孙华跋诗</p><p>闲亭柯叶长还滋，誉树犹闻手泽贻。薄紫殿春花袅袅，轻黄结晚实离离。新旌仍引留陰处，旧吏曾看移植时。应为天家饶雨露，托根常傍万年枝。一</p><p>老幹摩挲未忍伤，清忠两世补垂裳。西园才子承云构，南国儿童记射堂。诗比何郎官水部，树如刘尹忆丹陽。灵和杨柳今摇落，只有庭柯护惜长。二</p><p>《楝亭》，赋呈子翁老先生教定。太仓唐孙华。</p><p>按唐孙华，字实君，太仓人，康熙戊辰进士，官吏部主事。有《东江诗钞》。尝为那兰明珠府西宾，授叙揆、叙功。《东江诗钞》未收此二诗。</p><p>同上　陈恭尹跋诗</p><p>昔闻诗礼地，地是叹人遐。夜月虚茅宇，春风到楝花。自公曾许国，有子善承家。手泽垂垂在，清陰迥未涯。</p><p>《楝亭》，为荔轩先生赋。罗浮陈恭尹。</p><p>按陈恭尹为岭南三大诗家之一，明遗民。</p><p>同上　吴文源跋诗</p><p>手植龙打三十年，云培虹灌非偶然；上参牛斗拂帝座，半壁江南荫大贤。爰护其英，造化春生；爰惜其叶，江河秋澈。勤朝夕于弦歌，俨趋庭兮世泽。长对锺山第一峰，清陰遍覆万方同；英人学此经纶富，百浣还教心地空。曰余有忧，天下用休；曰余有乐，天下式廓。罗豪俊于亭中，振愚顽兮文铎。收拾东皇花信风，琼枝玉蕊争天工；贤有槐，圣有桧，后先交映光曈曈。扬大孝，伸大忠，挥大文章建大功。蔼然称为儒者宗，不愧千秋思召公。</p><p>鉴湖吴文源敬题。（宗鲁）</p><p>同上　方仲舒跋诗</p><p>题楝亭二首</p><p>昔闻舅氏马秋竹，盛称知己曹司空：十年晤对儒生似，一树摩挲宾客同。遥想层陰作新语，至今密叶含清风。难忘手泽佳公子，索取诗篇传阿翁。</p><p>公子如公官白门，起家侍卫皇恩繁。辇道经过慨召伯，衮职似续嘉平原。思亲交好访幽逸，爱弟策励忘寒暄。孝友文章楝亭里，宁俟建立声名喧。</p><p>龙眠方仲舒。（南董）</p><p>按《楝亭诗钞》中有“方南董”，即仲舒，一字董次，号逸巢，桐城人，寄籍江宁。方舟、方苞之父也。杜濬尝称其诗。《楝亭集》中颇有唱和迹。</p><p>《楝亭图》第二卷张景伸题诗</p><p>南国何年陨大星？每从麟阁溯仪形。春风万户怜棠荫，秋雨空墙护楝亭。座客挥毫泻珠玉，司徒和泪写丹青。我今亦抱劬劳痛，唱彻新诗那忍听。</p><p>襄平张景伸题。</p><p>同上　杜濬题诗</p><p>楝树亭何在？江南父老知。闻名先觉苦，结实不周饥。味可明忠鲠，陰能广孝思。甘棠同勿翦，王长看孙枝。</p><p>举世趋桃李，何人废蓼莪？情深非草木，道长右根柯。自植金铃子，楝树别名金铃子。何劳郭橐驼？臯鱼千古恨，赖尔一消磨。</p><p>昌歜兼羊枣，为情又不然。彼因思所嗜，此则触其天。独赏方知贵，长留已觉仙。攀条奚复恸，庄叟让椿年。</p><p>托根得其所，布叶自然稠。已宿慈乌稳，还添孝(上“少”下“鳥”)（通“雀”，据康熙字典）修。三峰遥挹翠，四序总矜秋。试向亭端望，白云满后头。</p><p>《楝亭诗》四首，应荔轩、筠石两先生之教，兼求正字。黄冈杜濬具草。</p><p>同上　余怀题诗</p><p>寄题楝亭二截句</p><p>赏心亭子说秦淮，今日风流让署斋。一楝婆娑清荫好，依稀王氏种三槐。</p><p>司空名德在千秋，画翣(shà)传闻出石头。谁咏君家“华屋”句，白杨风起恸西州。</p><p>旧京余怀。</p><p>同上　梁佩兰题诗!</p><p>一见画图怜大孝，司空手植意无涯。伤心好似冬青树，三月孤亭哭楝花。</p><p>题为荔轩年道兄正。梁佩兰。</p><p>按梁佩兰亦为岭南大诗家，“七子”之一，顺治乡举第一，康熙进士。</p><p>同上　秦松龄题诗</p><p>古人歌棠陰，嘉誉被百世；今人多贻谋，仿佛得斯义。曹公富家学，训迪罔弗备；哲嗣尤象贤，渐摩独纯粹。种树列阶（土戚），春雨积苍翠；政成忽遄归，清影亦蕉萃。岂期大贤后，衔命复踵至；交柯日蕃滋，继述信有自。为图著水久，指画传盛事；孝思在千秋，于此庶不匮。</p><p>题《楝亭图》。梁溪秦松龄。</p><p>同上　金依尧题诗</p><p>忆昔曹公驻江南，委蛇退食乐且耽；恰值好风二十四，梢兹嘉木与天参。用意良深知者谁？金铃结实凤凰随；弓裘事业孰与敌？令嗣继关烦臯、夔。过亭忽见手泽新，劬劳念切泪沽巾；迫思既已匹曾、闵，孝于父者忠于君。吁磋乎！子职尽，先德彰；一时人士共称扬。君不见莱公柏，召公棠，至今千载留清芳。一自我公兹植后，不令古人独擅场。</p><p>《楝亭歌》一章呈荔翁老襟丈，并祈郢政。弟金依尧具稿。（文安氏）</p><p>同上　姚廷恺题诗</p><p>楝亭遗爱凌云构，老干扶疏映日斜。已并棠陰思雨露，还同秋水想蒹葭。贻谋世泽请忠远，补衮鸿勋先后夸。奕奕高名齐水部，才雄八斗是传家。</p><p>后学姚廷恺拜藁。（苍叔）</p><p>同上　顾图河题诗</p><p>灵禽衔子落春泥，几岁成陰碧叶齐。二十四番花信满，好风犹在古青溪。</p><p>吴淞石首金陵市，一度花时一度来。香屑满阶宁莫舞，树犹如此念谁栽。</p><p>邗江后学顾图河拜藁。</p><p>按顾图河，字书宣，《楝亭诗钞》有与书宣唱和迹，而其《雄雉斋集》殊不言曹寅一字，亦不收此诗。</p><p>同上　吴农祥题诗</p><p>楝实垂垂花满村，十围碧海树深根。曾闻正直归臣节，独倚贤豪拜主恩。高幹风云经岁月，仙枝雨露洗乾坤。南陽耆旧从头数，金紫依然擅一门。</p><p>红亭遥望影初圆，黛色平分太液烟。自赐簪缨开世泽，至今棨戟几人传。佳儿梯泪心伤地，故老讴歌手植年。官阁攀条飞彩凤，梦魂多在五云边。</p><p>萧台吴农样。（庆百）</p><p>按吴农祥，字庆百，浙江钱塘人。</p><p>同上　王霭题诗</p><p>三冬芳尽歇，群枝气鲜茂；鬱鬱挺锺山，森森植繁囿。清标垂绿陰，高格翳神秀；泻影摇碧波，纾光映岩岫。台榭有餘芬，渊源出华胄；黼黻泽偏长，珪璋业自懋；壮志纷散绮，雄才互错绣。对此万年枝，振彼六翮奏；泠泠天风发，翱翔帝左右。</p><p>西冷王霭题。</p><p>同上第三卷何炯跋赋及诗:</p><p>何嘉树之扶疏，口[注]清陰于杰构；当众卉之争妍，挺乔柯而独秀；承雨露于天衢，播徽芳于世胄：挹江左之风流，采南洲之华茂；攀手植而遐思；羡高亭之垂后。原夫斯亭之始名也，时运开泰，山川效灵；关门望气，太史占星；程才邺下，流誉江汀；抱栋梁之伟器，撷兰芷之餘馨；赞鸿猷于黼黻，树雅绩于丹青；绕二水而分荫，望三山而勒铭；念当时之遗德，取楝树以名亭。尔其贞幹凌云，高枝凝碧；垂叶成陰，托根先泽；养连抱于杞梓；拟后凋于松柏；豫章之生七年，若木之高千尺；绵树以将军受封，青槐以三公通籍；思榆社于栾公，咏《甘棠》于召伯。乃就兹地，筑亭是新；经营向背，相度维均；六代繁华之地，秦淮桃叶之津；雕甍日丽，画栋星陈；幸相依于清樾，曾不染乎红尘；纪名臣之风烈，杼才子之精神。于时冰冻方泮，春陽始和；轻黄破蕾，微绿生柯；倚朱栏而凝睇，攀修斡以婆娑；燕穿帘而效舞，莺隔座以征歌；名花比容于窈窕，芳树争辉于绮罗；候佳期于风信，间岁月其如何。若其花事将阑，芳蕤渐吐；薰风徐来，丽日傍午；若紫气之霏霏，譬烟绡之缕缕；荫高亭而成盖，垂画檐而曳组；拂净几以摊书，对嘉宾而挥麈；想炎蒸之不到，亦何异乎瑶圃？况乃金飚初扇，玉露方颓；一叶落而秋至，高云浮而鴈来；咏亭皋于楚澨，歌《玉树》于吴台；星飞光于斜户，月委照于苍苔；坐桂丛而抚瑶瑟，泻兰露而泛金杯；寄遐情于天末，顾树影而徘徊。至于危叶飞丹，疏林凋翠；玉屑将霏，金铃欲坠；缀綵缬于枝头，点银泥于阶次；藉锦茵而忘寒，顾瑶柯而增媚；笼绛蜡以联辉，泛霞浆而取醉；拟胜概于斯亭，庶因时而俱备。若夫命名取义之思，托物兴怀之则；感风木而遥企，或攀条而太息；啄其实者、鵷雏有仪世之祥，食其叶者、獬廌有触邪之直；庇广厦以念民依，承遗庥而效臣职；问教掌之芳型，示冬官而作式；才人借是以抽思，孝子因之而动色；笼瑞霭于江关，现卿云于南国：盖惟斯树之与斯亭，庶足以征君子之德。为之颂曰：猗欤嘉树，正气存兮。荫兹崇构，戴天恩兮。公忠以报，慎持身兮。瑞应奔凑，洽神人兮。灵芝秀华，庇本根兮。垂名永誉，贻百世之子孙兮。二十四番芳信好，花枝催入南薰早；高亭萧爽荫乔柯，闲倚红阑对晴昊。邺中锈虎盖世才，昔年手种三公槐；檐牙日转午陰薄，帘旌风细微香来。繙书晏坐襟期旷，花石軿罗似屏障；题咏堪追青史名，经纶早慰苍生望。江南景物最关情，风树遐思在此亭；枝间定有鵷莺戏，谱入虞絃奏帝廷。</p><p>右《楝亭赋》及诗恭呈荔翁老年台先生教正。茂苑弟何炯拜藁。（篔谷）</p><p>----------------</p><p>注：</p><p>原文即如此。</p><p>同上　韩菼跋诗</p><p>嘉树疑从赤水移，小铃秋到子离离。鲤庭徙倚浑如昨，谱入家风《祖德》诗。</p><p>非关凤啄留珠实，不为龙惊护碧陰。记取床头签轴满，一般手泽总伤心。</p><p>花信风阑忽报秋，亭高目骋碧烟浮。棠梨自合千年在，不费花师着手留。</p><p>五月江干插满头，盈盈笑语木兰舟。那知官舍摩挲日，别有茱萸一段愁。楝子一名石茱萸。</p><p>江左莺花付阿谁？使君奕叶播华滋。更凭方法传（巾荒）氏，涚就天孙五色丝。</p><p>《楝亭》诗句满巾箱，才子红云侍玉皇。采入禁中添乐府，秣陵今日永丰坊。</p><p>《楝亭》绝句六首，呈荔轩先生正。长洲弟韩菼。</p><p>同上　杨雍建跋诗</p><p>平陽姓氏重江乡，父子同官世泽长。已信皇猷夸黼黻，重闻衮职焕衣裳。高亭遗爱皆堪思，老幹开花到处香。我亦有心歌盛事，诗成聊以寓甘棠。</p><p>赋为荔翁先生正之。杨雍建。</p><p>按杨雍建，字自西，号以斋，海宁人。乙未进士，史有传。</p><p>同上第四卷田时发跋词</p><p>手植依然，早半亩、翠陰都发。依雕槛，低罨春烟，亭亭清樾。金衣声里楝花风，盈阶云母翻香屑，记移栽。谷雨试茶天，趋庭日。　公退暇，琴尊接；高韵续，斑衣歇。问昼绣重来，几多岁月。一代名臣经纬美，一家世掌丝纶业。继芳蹤，补衮向南天，森华阅。</p><p>调《满江红》。雪槎田时发。</p><p>按右（此应为“上”）二十一家诗赋，无由得其年月，汇系于此。数年以来，寅所集题咏诗文甚夥，其间固不乏趋承酬应、堆砌陈言之作，然名家善构，亦所在多有，史迹交游，时有关系；是编体例，职在骈罗，取用精弘，是在研者。题咏诸人，声名素著，世所习知者，概不赘注。间有未详，阙以俟考，二类不暇一一分列。又至明年，乃有钱澄之所题一卷。综计流品，前明遗民颇在搜集，其次则多系戊午岁博鸿所举名流，再次则不甚显达而文名藉甚之士。若徐乾学、王鸿绪、高士奇辈，偶厕其间，盖亦廑矣。图咏征题，当时风气，殆可谓为“风雅俗事”，本无足奇，然于此亦可觇交游趣向，未宜置而不论也。</p><p>本年六月，调宋荦为江苏巡抚。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/hongloumengxinzheng/237237.html' class='pagedaohang'>【上一篇】<i>:中期（康熙二年--康熙五十一年）［六］</i></a></span><span class="tomenu"><a href="https://aaoe.github.io/sidamingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/hongloumengxinzheng/237235.html' class='pagedaohang'>【下一篇】<i>：中期（康熙二年--康熙五十一年）[四]</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidamingzhu/xiyouji/" target="_blank">西游记<i>></i></a>  <a href="https://aaoe.github.io/sidamingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidamingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidamingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidamingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidamingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidamingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidamingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidamingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidamingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>