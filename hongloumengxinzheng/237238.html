<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_中期（康熙二年--康熙五十一年）[三]</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/sidawenxuemingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/sidawenxuemingzhu/'>四大文学名著</a> > <a href='https://ChineseBooks.github.io/sidawenxuemingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">中期（康熙二年--康熙五十一年）[三]</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hongloumengxinzheng/237239.html' class='pagedaohang'>【上一篇】<i>:中期（康熙二年--康熙五十一年）[四]</i></a></span><span class="tomenu"><a href="https://ChineseBooks.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hongloumengxinzheng/237237.html' class='pagedaohang'>【下一篇】<i>：中期（康熙二年--康熙五十一年）[二]</i></a></span>
</ul>
<div class="articleContent" id="articleContent"> <p>一六八四　康熙二十三年　甲子</p><p>夏六月，曹玺卒于江宁织造任。十一月，康熙帝南巡至于上元，驻江宁将军衙门，亲至玺署，抚慰诸孤，遣内大臣尊奠，并以“御书”赐之。</p><p>康熙六次南巡，今年为首次。嘉庆《江宁府志》卷之五《纪年事表》叶十四载：“二十三年南巡至于上元，以将军府为行宫。”同治《上江两县志》卷一《圣泽》叶二亦载：“二十三年十一月南巡至于上元，以将军署为行宫。”皇帝临恤致奠等情，俱见熊赐履《经义堂集》，又知所有挽诗，曾付刊印。尤侗《艮斋倦稿》卷四叶二十六《曹太夫人六十寿序》云：“司空曹公历任二十有二年，入朝陛见，则有衮衣之赐；大驾南巡，则有宸翰之颁。”衮衣之赐，即指六年之“赐蟒服”，而“宸翰”之颁，正当是今年首次南巡时事。曹玺自康熙二年为织造，至本年底正满二十二年。《上江两县志》谓曹玺“卒于位”，而熊序则云：“洎甲子夏，以劳瘁卒于官”，又云：“易箦之五月，遇天子巡幸至秣陵。”知曹玺即卒于本年六月之间。</p><p>杨锺羲《雪桥诗话续集》卷三叶五十六</p><p>曹荔轩为完翁司空国玺子。完翁尝取御书“敬慎”二大字为堂额；又尝蒙御书圣制绝句云：“郊原浮麦气，池沼漾清萍。夏日临桥望，燕风处处新。”</p><p>邑人祀于江宁县学名宦祠，复作诗歌，付之梓，熊赐履为之序。</p><p>熊赐履《经义堂集》卷之四叶十七</p><p>曹公崇祀名宦序</p><p>国家设织造署于江淛，以应上供匪颁之用，命内冬官出领之，虽亦犹前代文思绫锦之遗意，而职任则加重焉。康熙癸卯，完璧曹公以宿望被特简来江南视事。金陵本佳丽之地，易作奇巧以滋荡靡，而异时奸弊之丛倚者且猬相籍也。公至则殚力爬梳，一洗从前之陋，又时时问民所疾苦，不惮驰请更张，以苏重困。如是者二十馀年。洎甲子夏，以劳瘁卒于官。易箦之五月，遇天子巡幸至秣陵，亲临其署，抚慰诸孤，特遣内大臣以尚尊奠公，若曰：“是朕荩臣，能为朕惠此一方人者也。”而都人士益思公不能忘；既合请于有司，张鼓乐，导公主侑食学宫名宦祠，复作为诗歌，寿之枣梨，以侈公盛美。予闻而嘉之；因叹公遗爱入人之深，而斯民三代之直祝未澌然其尽泯也。粤稽有虞之世，垂裳而理，固以睹象施采，属之股肱耳目之臣，而《周礼》典丝染人之职，并隶于天官，即辨物楬贾，均有要会。孝景亦曰：锦绣纂组，害女工者也；女工害，寒之本也。然则黼黻絺绣之事；所关亦纂钜矣。前代内外织染之设，初未尝不善也。沿及中晚，建置繁多，增派召买，撄趋如鹜；而瓒、杲、瑶、永之辈，衔命恣睢，江、淮坐困，杼轴其空，已兆于正、嘉之世，有不仅花石纲之为厉三吴者矣！乃若公：仁心为质，严国体而恤民隐，卓有古大臣之风。廿馀年间，昼维夕考，恒欲存撙节爱养之意，于机丝夜月之中；即岁时入觐，诸所面陈，亦惟以浣衣煮幕为法式，以裂帛剪绮为箴规，兢兢焉时致警于古人“衣裳在笥”之义，盖公之志，雅欲以制节谨度，仰裨圣天子之俭德，而下以裕东南之民力于普存也。呜乎！公之用心，亦良苦矣。以故殁后犹洊荷恩纶，荣哀备至；“岘山”之颂，洋洋于秦淮、锺阜之间，而公长子某，且将宿卫周庐，持囊簪笔，作天子近臣；次子某，亦以行谊重于乡国。则天之所以笃佑于公，予又乌得而涯际之也哉！予穷老于世，匿影长干，频辱公式庐之礼；而牧豕大壑，罕与公接；然侧闻公誉声布溢，无间于童叟。故于是编之梓也，濡墨弁言，以识公懿行伟绩之梗概云。</p><p>同书卷之十八叶八</p><p>挽曹督造</p><p>天家工作重咨垂，水部持衡慎所司。黼黻九重劳补衮，杼机二月念新丝。云间已应修文召，石上犹传锦字诗。配食瞽宗堪不朽，东南堕泪哭丰碑。</p><p>按据此诗腹联，可知曹玺已颇能文事。并可参看康熙三十年条下引吴之振《楝亭诗》第一首，其义甚明。</p><p>李渔《笠翁文集》卷四</p><p>题曹完璧司空　时督江宁织造</p><p>天子垂裳念有功先从君始，大臣补衮愁无阙始见公高。</p><p>纳兰性德时为侍卫，扈从南来，曾入织造署，见楝亭，至前三日，张芳寄《题楝亭诗》。腊月，尤侗题《楝亭图诗》。</p><p>纳兰事说详明年条下。</p><p>《楝亭图》第二卷张芳跋诗</p><p>寄题内司空完璧曹公楝亭诗</p><p>总持二十四春风，手植苍苍倚碧空。雅集命俦丝竹外，高亭迨暇弈蹲中。廷依黻冕褒华衮，誉笃缁衣咏素总平声。想见传家英粲远，轮囷霜雨荷天龙。</p><p>甲子至前三日，仁垒张芳（鹿床）</p><p>按张芳，字菊人，号鹿床、澹翁，句曲人，寄籍江宁，著有《裓(gé)庵黛史》。</p><p>同上第三卷尤侗跋诗</p><p>予在京师，于王阮亭祭酒座中，得识曹子荔轩。读其诗词，宛有乌衣之风：询其家世，知为完璧司空公子。盖司空织造金陵者，二十年所矣。故予闻其名，叹为是父是子。今岁还里，则司空己归帝乡。孝子奔丧之后，寄予画册，阅之乃一楝树，司空所手植也。夫季孙之室，有嘉树焉，为宣子所誉，犹封殖以无忘角弓，况先人手泽所存乎！宜曹子之朝斯夕斯，盘桓不去也。因题一律，以慰其蓼莪之思焉。</p><p>衮衣久补内司空，手殖金铃傍故宫，魂魄已归云蓊鬱，画图犹睹玉青葱。应攀惨柏哀王子，为拜甘棠忆召公。二十四番花信晚，年年鹃泪泣东风。</p><p>康熙甲子腊月吴门尤侗敬书。</p><p>孙氏五十三岁。曹寅二十七岁。</p><p>李煦为宁波知府。</p><p>《宁波府志》卷之十一《秩官下》叶六：知府康熙，李煦，正白旗廕生，二十三年任。（二十七年去任。）</p><p>是年二月，谕翰林院掌院学士，禁庶常等馈送交际之风。</p><p>巡畿甸，以太子胤礽从。</p><p>四月，九卿等议准工部侍郎金世鉴奏：……海外悉宁，浙江沿海地方请照山东诸处现行例，听百姓以五百石以下船隻往海上贸易捕鱼，税收交与该道计会按季报部。从之。</p><p>按至七月，内阁学士席柱奉差福建、广东展界事，归京复命，报沿海百姓离乡二十馀年复乐还乡之庆，康熙帝曰：百姓乐于沿海居住，原因海上可以贸易捕鱼；尔等明知其故，前此何以不准议行？又曰：边疆大臣，当以国计民生为念，向虽严禁，其私自贸易者何尝断绝？凡议海上贸易不行者，皆总督巡抚自图射利故也。又向广督抚何如？席答：据彼处人云总督吴兴祚居官颇善，巡抚李士桢较前任金</p><p>儁(jùn)为优。康熙曰：此言最是。据此本年浙、闽、粤沿海皆开禁许贸易、设税卡无疑。考者或谓李士桢与创设“广东十三行”事有关。据梁嘉彬《广东十三行》考第二章第一节，引王之春《国朝柔远记》、姜宸英《海防总论》，谓康熙二十四年设粤、闽、浙、江四海榷关。自后，粤闽对外贸易事举以“官商”任之，官商所设之“行会”曰“牙行”、“官行”、“官牙”。梁廷柟谓“国朝设关之初，令牙行主之，沿明之习，命曰十三行。”即此是也。而粤海关监督，外人称之为“户部”（由宋之市舶提举司隶户部相沿而来）。又因尚可喜势力曾据粤海，其所命官商又称“王商”。此称其后尚有沿用。之下又有总督商、将军商、抚院商。至康熙四十一年，广、厦二处又突有“皇商”之名出现。皇商者一二人，昔为盐官，纳巨款于皇太子，乃得操纵独揽。官商、皇商之间，矛盾乃起。皇商历二年即败。以上为梁氏考叙之撮要。另据《广州文史资料选辑》第一辑《关于广州十三行》，谓康熙二十四年四月，粤抚李士桢“发布了一次‘分别住行货税’的报告”，要点：一，内地各省商人“如来广东省本土兴贩，一切落地货物，分为住税，……赴税课司纳税。其外洋贩来货物，及出海贸易货物，分为行税，……赴关部纳税。”自此海关税收与国内商税分清，亦即将海关贸易与常关贸易区别对待。常关与海关之名，自此为始。二，区分国内贸易商与海外贸易商，“设立金丝行、洋货行两项货店”。三，鼓励“身家殷实之人”承充洋行商。此种以自愿为原则，呈明官府批准，领取行贴，方能开业。原在广州、佛山之“商民牙行人等”愿转业承充洋商者，可自择呈准。洋货行商须将外洋进口货税在洋船出口时亲赴海关缴纳，禁止税收人员从中勒索。因与官府有其纽系，故亦称“官商”。此一行商制度与新兴商业资本集团之形成，系李士桢在广东任时事。李家多见西洋新巧物件，从可推知。（右［此应该是上］资料二则，承卞孝营先生检示）</p><p>然说者又谓，据《红楼梦》第四回“护官符”中“丰年好大雪”句下所注“紫薇舍人薛公之后，现领内库帑银行商……”之语，可知薛家及凤姐母家王姓。皆此广东十三行行商人家云云。以余读之，“领内库帑银行商”，正即“坐贾行商”之动词义，恐难读作“十三行行商”名词。且使果指“十三行行商”，不唯不须“领内库帑银”，且须输纳巨金也。粗说于此，以备讨论，并可参看本章顺治五年“禁王府商人及旗下官员家人外省贸易”条。</p><p>五月，因论刑狱谕大学士等：“内前辅臣时，有包衣佐领下一人，外作善状，内怀凶恶，屡经惩戒，全不知改；卒为强盗，于通州地方被擒，--有包衣大，赴通州领粮，遇见之，云：尔不肯悛改，今事发矣。因历数其恶，以鞭鞭之。后鞫审时，遂衔恨扳陷包衣大同为强盗。其同伙盗皆云勿妄陷无罪之人；其人不听，此包衣大竟坐强盔正法。包衣佐领下人无不知此事者。”</p><p>按内务府包衣人竟在通州为盗。深可瞩目。另一面，去年四月与明珠等论旗奴，则云：“朕见旗下仆婢，往往轻生，投河自缢，必因家主责治过严，难以度日，情极势迫使然……”明珠言：“此等事往日极多，蒙皇上轸念，立法禁止，迩来此风较前差息。至殉葬一事，多属逼迫，……再四严禁，今亦不闻有此等事矣。”明珠之言，显系周旋之词。可看陈康祺《郎潜纪闻三笔》卷一云：“主仆之分，满洲尤严。康熙初年大司寇朱公之弼疏言：臣见八旗仆婢，每岁报部自尽者不下二千人，岂皆乐死恶生哉？由其平日教不谨而养不备，饥寒切于中，鞭扑加于外，饮恨自尽，势固然也。请敕刑部岁终备造一年自尽人数，系某旗某佐领下某（之）仆，注册呈览，俾人知儆惕，而生全者众。谕如所请。”《红楼梦》中写奴隶被迫，人命甚夥，正阶级斗争酷烈之反映也。</p><p>一六八五　康熙二十四年　乙丑</p><p>孙氏五十四岁。曹寅为内刑部郎中，年二十八岁。</p><p>同治《上江两县志》卷二十一《名宦》叶三十一云：“曹玺……卒于位；子寅。曹寅，字子清，号荔轩，玺在殡，诏晋内刑部侍郎。”按曹玺卒于去夏，而寅今夏始返京，晋官事，或在去年，而莅任则在本年无疑。按清内务府制，总管大臣下分置广储、会计、掌仪、都虞、慎刑、营造、庆丰等七司。《上江志》所谓“内刑部侍郎”，当指内务府中慎刑司之郎中，内务府本无侍郎也。</p><p>春，纳兰容若为词题楝亭，并作记。顾贞观和其词。</p><p>去冬纳兰容若随从南巡，十一二月间北返，今年五月即卒，而其词集中题楝亭之《满江红》注云：“为曹子清题其先人所构楝亭，亭在金陵署中。”可证词为曹玺死后所作，据词中“绿陰青子”之语，断非冬日口气，而性德之入金陵署，除去冬一次外，更无机会；彼此互证，当即今春所作。</p><p>《小重山房丛书·饮水词集》叶七十二</p><p>满江红　为曹子清题其先人所构楝亭，亭在金陵署中。</p><p>籍甚平陽，羡奕叶，流传芳誉。君不见，山龙补衮，昔时兰署。饮罢石头城下水，移来燕子矶边树。倩一茎、黄楝作三槐，趋庭处。　延夕月，承晨露。看手译，深餘慕。更凤毛才思，登高能赋。入梦凭将图绘写，留题合遣纱笼护。正绿陰、青子盻乌衣，来非暮。</p><p>《楝亭图》第一卷纳兰成德跋语</p><p>曹司空手植楝树记</p><p>诗三百篇，凡贤人君子之寄托，以及野夫游女之讴吟，往往流连景物，遇一草一木之细，辄低回太息而不忍置，非尽若召伯之棠：“美斯爱，爱斯传”也。又况一草一木，倘为先人之所手植，则睠(juàn)言遗泽，攀枝执条，泫然流涕，其所图以爱之而传之者，当何如切至也乎！余友曹君子清，风流懦雅，彬彬乎兼文学政事之长，叩其渊源，盖得之庭训者居多。子清为余言：其先人司空公当日奉命督江宁织造，清操惠政，久著东南；于时尚方资黼黻之华，闾阎鲜杼轴之叹；衙斋萧寂，携子清兄弟以从，方佩觿佩韘(</p><p>shè)之年，温经课业，靡间寒暑。其书室外，司空亲栽楝树一株，今尚在无恙：当夫春葩未扬，秋实不落，冠剑廷立，俨如式凭。磋乎！曾几何时，而昔日之树，己非拱把之树；昔日之人，已非童稚之人矣！语毕，子清愀然念其先人。余谓子清：“此即司空之甘棠也。惟周之初，召伯与元公尚父并称，其后伯禽抗世子法，齐侯伋任虎赏，直宿卫，惟燕嗣不甚著。今我国家重世臣，异日者子清奉简书乘传而出，安知不建牙南服，踵武司空。则此一树也，先人之泽，于是乎延；后世之泽，又于是乎启矣。可无片语以志之？”因为赋长短句一阕。同赋者：锡山顾君梁汾。并录其词于左（应是“下”）：</p><p>按词已见上引《小重山房丛书·饮水词》，文全同，唯无曲调与词题，末注“成德倡”三字，其下为顾词：</p><p>绣虎才华，曾不减，司空清誉。还记得，当年绕膝，雁行冰署。依约阶前双玉笋，分明海上三珠树。忆一枝，新荫小书窗，亲栽处。　柯叶改，霜和露。云舍杳，空追慕。拟乘轺即日，泊游重赋，暂却缁尘求独赏，层修碧槛须加护。蚤催教，结实引鵷雏，相朝暮。顾贞观和。</p><p>末署：“楞伽山人成德拜手书。”</p><p>按梁汾一词，不见于《弹指词》集。其卷下咏佛手柑《虞美人》题下注云：“后数词皆与容若同赋，其餘唱和甚多，存者寥寥，言之堕泪。”可见散佚者多。</p><p>同上　顾彩题词</p><p>绣黼名臣，看继美，司空芳誉。回望眼，三山二水，旧时清署。少日曾嬉槐棘荫，而今认作甘棠树。正攀条，忽忆彩衣鲜，闻诗处。　经几遍，金盘露。柯叶在，芳型慕。似仙源古桧，昔贤争赋。袅袅还疑鸾凤下，亭亭却有风雷护。羡乔梓，共作济川才，来何暮。</p><p>锡山顾彩拜手题。〔溧樝〕</p><p>按顾彩，字天石，著有《第十一段锦词话》，《容美纪游》。张潮《幽梦影》有其评语。尝代孔尚任填《小忽雷》传奇曲词，又改《桃花扇》为《南桃花扇》。</p><p>同上　袁瑝题词</p><p>惠穆流徽，朝野重，芳名循誉。羡手植，棠陰蔽芾，尚留官署。一代垂衣人竟说，千秋补衮功同树。忆当年，看制翠云裘，低回处。　从别后，更霜露，攀楝抄，增思慕。好图成胜迹，相将题赋。但把篇章珠玉满，只疑亭榭烟云护。恰偷闲，展卷快生平，当春暮。</p><p>古燕袁瑝拜题。（伯玉）</p><p>同上第四卷邵陵题词</p><p>黼黻文章，听南国，讴歌腾誉。早又见，我公踵武，重来冰署。骏烈清芬垂世德，桮( bēi)棬手泽留嘉树。对绿陰、亭榭忆当年，繙书处。　承化日，迎恩露。今共昔，思还慕。有香班艳宋，彩毫曾赋。上客三千邀胜赏，东风廿四教勤护。儘花时，和月夜深看，浑忘暮。</p><p>按邵陵，字湘南，常熟人。著有《青门集》。</p><p>同上　许孙蒥题词</p><p>人是黄初，知绣虎，早标清誉。羡济美，丝纶相继，翩翩粉署。重见天孙机上锦，仍依谢氏庭前树。记彩衣，吹立楝花风，闻诗处。　邀荫芘，凄籍露。思绪业，频追慕。倩丹青绘影，芳传词赋。密叶尽教鸟鹊绕，深根应有蛟龙护。看碧条、素练两亭亭，朝还暮。</p><p>调《满江红》奉和楝亭元唱韵　朝霞许孙蒥。（晨舒毅庵）</p><p>按以上四词以内容推当是曹寅初移江宁任时所征题，今以和纳兰原韵，仍其旧序汇录于此。其词皆酬应之作，姑存名姓，以备线索。他或仿此。</p><p>五月，曹寅自江宁还京师，登舟之日，杜岕赋诗送别。</p><p>杜岕《些山集辑》卷第二叶七</p><p>思贤篇　送荔轩还京师，时乙丑五月，登舟日也。</p><p>昔有吴公子，历聘游上国；请观六代乐，风雅擅通识；彼乃闻道人，所友非佻达。又有魏陈思，肃诏苦行役；翩翩雍丘王，恐俱承明谒；种葛见深衷，驱车吐肝膈。古来此二贤，流传著史册。曹子在金陵，游宦同世籍，言非父母邦，眷恋朋友契；读书二十载，与我倾盖立。举目判关河，携手百端集。君洵旷代才，学问密且沕，贻我诗三章，篇中涵咏出，仰观石头垒，巉峭去天尺；下有长江水，菰芦映之碧。折柳等浮云，班荆但倏忽。纵敛青瞳光，已瞻钟阜屹。宿离恒不贷，忧患亦难述。伊余既缔交，宁禁弹清瑟；摆脱优游谈，欲宽行者恤。我观古人豪，保身谓明哲；其道无两端，素位即自得；置身富贵外，蘧几何通塞；譬如运瓮者，醯鸡非所屑。外身身始存，老氏养生术。恭寿缅箕畴，柔顺探大易。康衢本平坦，骄客涂乃窄。闻君有野航，荡荡春水宅；想陈箧中书，努力崇著述。经纬救世言，委蛇遵时策；奇文君能赏，疑义君能晰。蒲帆饱顺风，一夕千里驿；代马且望南，越鸟岂忘北。俯仰古今贤，愿思季与植。</p><p>按此诗引二人为喻，一乃让国不居、终身去吴之延陵季札，一乃忧危愤切、“不能克让远防、终致携隙”之曹植，正为对比，又规以“素位”“委蛇”，皆有深意。杜岕与寅交游唱和，尚不足为奇，所可注意者乃在诗中竟涉及政治态度，足见二人非泛交，而曹寅等人当时之实际政见何若，颇可全面研究。以诗文风雅联络东南遗民以至一般文士，乃寅为织造所兼负政治使命之一，寅与遗民之关系实又并不如此简单。此义略见拙著《曹雪芹家世生平丛话（六）》“鹭品鱼秋”篇（《光明日报》一九六二年八月十八日），今不赘述。杜岕，号些山，与兄濬（茶村）、周蓼恤、黄周星，有“湖广四强”之名，皆明遗民，孤介峻厉之士（二杜异同，可看方苞《杜苍略先生墓志》）。曹寅与二杜交自何年始，不可详，杜即流寓金陵虎踞关外十庙东也（班第有“乌金苍革犹能说，十庙墙东杜岕家”之句）。</p><p>又按此次曹寅回北，是携家赴内务府慎刑司郎中任，曹氏寄寓南京暂告中断。故杜岕赋别珍重。</p><p>六月，程义绘《楝亭图》并题诗。</p><p>《楝亭图》第二卷图九程义绘图并题诗</p><p>《楝亭图》。画赠荔轩先生，并教。时乙丑夏六月，黄山程义。</p><p>春来楝叶香，春去楝花白；不爱春光颜色多，只爱先人遗手泽。当年一枝本无意，手插生很实灵异；傍竹依松作小亭，尝读蓼莪伤涕泗。公子翩翩醉六经，友贤下士何惺惺；乌衣自是名江左，十年清官惟趋庭。自此吾徒重风节，到处题诗寄冰雪；短轴长篇多至情，玕琅满眼如霏屑。我亦为图写白云，淋漓感慨非独君；萧萧席门驻车马，松风拂拂流清氛。君不见枯竹插地亦生根，莱公祠前今尚存；君家楝树本棠树，后人能道前人恩。</p><p>漫题，再请教正，耻夫弟义又顿首。</p><p>按程义，字正路，一字耻夫，号雪斋，又号晶陽子，歙人，善画，工制墨。</p><p>是年三月，诏修赋役全书。</p><p>四月，户部请圈民新垦田。再命永停。</p><p>礼部从福建总督议，欲将外国贡船抽税，令其贸易。命不准抽税。</p><p>谕内务府：“今见内务府佐领人员，善射及读书善文者甚少，可专设学舍，选可教之人令其学书习射，优者录用，劣者罢出。学舍应立于朕常见之处，俾习学之人勉力肆业。”</p><p>六月，克被侵占之雅克萨城，逐入侵之罗刹。按：罗刹深入我国边境，侵扰至于黑龙江一带三十馀年。肆行焚掠，一次诱打貂人等二十馀名，尽行焚死，并虏劫人口，致索伦、赫哲诸地不遑宁处，故于本年正月派兵征之；至是克城，仍不戮一人，并妇孺遣归。康熙帝指出：今征罗刹之役“所关最巨。”</p><p>十一月，谕刑部：嗣后反叛旗丁，仍如例交该管衙门，其奴仆俱停交内务府，改发户部入官。</p><p>十二月，顺天府丞王维珍举发康亲王杰书家奴史书等辱骂维珍，命重处，云“此情最为可恶！著从重治。伊主一并察议。”……“朕止论事之是非，不论其为何人也。”</p><p>一六八六　康熙二十五年　丙寅</p><p>孙氏五十五岁。曹寅在内务府郎中任，年二十九岁。端午，作词和程麟德；时已有词集曰《西农》。</p><p>《楝亭词钞别集》叶三《浣溪沙》题：“丙寅重五戏作和令彰。”令彰，程麟德字，歙人，有《霱(yù)堂词》。</p><p>蒋景祈《瑶华集》中选曹寅词数首；其卷首词人列名叶一载明寅字号：子清，荔轩；里：长白；爵：内部；集：《西农》。按蒋注云：“康熙丙寅夏编，爵秩遵照现官。”正寅为内务府郎中时也。</p><p>时杜岕子琰在京，与寅游，驰书述寅屡梦岕事，岕感怀赋诗代柬。琰南返，寅亦赋诗送之。</p><p>方望溪《杜岕墓志》云：“其子菼。”当以“琰”为正。琰字亮生。《楝亭诗钞》卷一有“些山有诗谢梦”“送亮生南返”诸诗，谅皆一时事，应在乙丑后，姑系于本年。</p><p>杜岕《些山集辑》卷二叶十四</p><p>琰儿书来，述荔轩屡梦予，感赋奉怀，即以代柬</p><p>异姓交情笃，惟君知我心。形疏千里外，梦寄一灯深。茅屋来拘促，华筵惮共吟。人生原栩栩，觉路总难寻。</p><p>按“异姓”云云，隐谓满、汉出处，身份迥异，非张、王姓氏之义。</p><p>是年，《西游补》作者董说卒。</p><p>是年三月，特授江宁巡抚汤斌为礼部尚书管詹事府事。为辅导皇太子胤礽也。</p><p>四月，直隶总督于成龙以为盗者倚仗旗下名色，吓诈劫掠，无所不为，有司不敢深究，奏请将顺、永、保、河四府各庄屯旗丁，同民户共编保甲，许地方官一体申报巡抚都统究治犯法旗丁，从之。</p><p>命礼部、翰林院访求经史子集，除寻常刻本外，其有藏书秘录，作何给值采集及借本钞写事，务令搜罗罔轶。</p><p>十月，皇子胤祥生（后为怡亲王）。</p><p>一六八七　康熙二十六年　丁卯</p><p>孙氏五十六岁。</p><p>曹寅在内务府郎中任。年三十岁。二月。费文伟题《楝亭图》诗。</p><p>《楝亭图》第二卷费文伟跋诗</p><p>高楝鬱以苍，尚书手所植；一枝护甘棠，廿载梅花历。令子参霄材，蓼莪感无斁；海狱留孤亭，青青傍棨戟。身遥侍红云，手泽念畴昔；孝思发华滋，白云荡胸臆。紫芝与白雉，物类应灵异；托根得其宜，霄壤垂赫奕。极目望江南，转烛已陈迹；谁非人子心，赋诗三叹息。</p><p>丁卯仲春，桐山费文伟拜手识。</p><p>按是时曹寅在京为内务府官，故诗有“身遥待红云”“极目望江南”等语，不明其故，则难解矣。</p><p>十二月，李士桢罢广东巡抚；休致，时年六十九岁。</p><p>按为左都御史王鸿绪参其“贪污不法，年老昏愦”也，吏部以赦前及无确据者皆无庸议，昏愦是实，照年老例休致。见《东华录》。</p><p>是年二月，禁婬词小说，并及僧道邪教。</p><p>此禁由给事中刘楷发，九卿议从。康熙帝云：“婬词小说，人所乐观，实能数坏风俗，蛊惑人心。朕见乐观小说者，多不成材。是不唯无益而且有害。至于僧道邪教，素悖礼法，其惑世诬民尤甚。……俱应严行禁止。”</p><p>以浒墅关监督桑额任内除征收正额外溢银二万一千二百九十六两，命严加议处。</p><p>四月，宗人府奏，平郡王纳尔都打死无罪人罗米，又折杨之桂、菩萨保二人手足，议革爵监禁。命免监禁，革去王爵。五月，以贝子纳尔图袭。</p><p>七月，禁八旗丧葬跟制者。</p><p>至十月又谕大学士等：“近者汉军居父母之丧，亲朋聚会，演剧饮酒，呼卢斗牌，俨如筵宴，毫无居丧之礼。至孝服鞍辔等类，所用素帛，皆异常华美。……丧演剧，满洲所无，汉人亦未有，特汉军为然耳。”按此犹康熙初中叶时也，至后愈甚；《红楼梦》中所反映之秦氏丧葬；乃乾隆时情况，又不止汉军为然矣。</p><p>康熙帝又罗列双军恶习数事：一、“汉军外官赴任，每借京债，整饰行装，务极奇丽，且多携仆从，致债主抵任索逋，复谋赡仆从衣食，势必苛敛于民，以资用度；且亲朋债主，叠往任所，请托需索，不可数计：是官虽一人，实数人为之，以致朘削小民，民何以堪？”二、“汉军外官，不能骑射，乃自称行猎，多带鹰犬，借宿村庄，滋害于民。禽兽本在山野，岂在村耶？”三、“汉军服用，多僭越非分，终日群居，以马吊饮酒为乐。此等物力，从何而出，有非苛取诸民者乎？”以为“汉军习尚之恶，已至于极”，历举总兵、提督、巡抚等贪婪虐民之事。</p><p>十二月，太皇太后亡。</p><p>按康熙帝自言“臣眇躬夙蒙慈养，忆自弱龄，早失怙恃，趋承祖母膝下三十馀年，鞠养教海，以至有成，设无祖母太皇太后，断不能致有今日成立。”遗诏亦言“予顾此藐孤，难忍捐弃，勉抑哀衷，相依岁月。”故实为顺、康两朝皇室重要人物也。</p><p>一六八八　康熙二十七年　戊辰</p><p>孙氏五十七岁。</p><p>曹寅在内务府郎中任，年三十一岁。辑诗为集，曰《舟中吟》，寄杜岕，参看明年条下。</p><p>李煦去宁波知府任。</p><p>李煦去任，返京后为畅春苑总管，详三十一年条下。</p><p>是年正月，褫大学士明珠职。</p><p>以御史郭琇劾其背公营私，招权树党也。明珠继索额图为相，索甚贪，康熙帝曾谓其巨富为“举国莫及”。至明珠以好士称，如徐乾学、高士奇、王鸿绪等，凡皇帝之所宠信者，皆招致之以固权，四方货贿，辐辏私邸，珍异之积，拟于天府。大学士汤斌之殁，或曰明珠实鸩杀之。至是革职，交与领侍卫内大臣酌用。其死党余国柱、李之芳、科尔坤、佛伦、熊一潇等皆得罪。</p><p>二月，宗人府奏贝子星尼、镇国将军白寿交匪类，行止乖张，有玷宗室，革爵。</p><p>三月，河道总督靳辅有罪免。亦以郭琇劾其与明珠固结，虚糜巨帑。</p><p>五月，谕内大臣索额图：黑龙江之地最为扼要，环江左右，皆系我属鄂伦春等人民之地，“朕以为尼布潮、雅克萨、黑龙江上下，及通此江之一河一溪，皆我所属之地，不可少弃之于鄂罗斯。”</p><p>十月，谕兵部：驻防官承袭管佐领之员未满岁之幼子许随父任所，满岁后送入京师。</p><p>是年秋，林云铭自序所著《庄子因》修订板。</p><p>按《庄子因》，为讲解《庄子》之书，于《庄子》原文后各以己语贯串文词，发明旨义，犹略沿明代评文圈点风习，稍有启发文章意趣之致，与晚出王先谦、郭庆藩等汉学家之句笺字诂者大异其体制，而雪芹时代人所读《庄子》注本，正此种也。《红楼梦》第二十一回写宝玉续庄，黛玉题诗，有“无端弄笔是何人，作践《南华》、《庄子因》。”指此。校订者乃竟从坊本妄改为“庄子文”，由不知“庄子因”三字连文，且为专名耳。</p><p>一六八九　康熙二十八年　己已</p><p>孙氏五十八岁。</p><p>曹寅在内务府郎中任，年三十二岁。杜岕为曹寅诗集《舟中吟》作序。</p><p>杜岕《楝亭诗钞序》（亦见《些山集辑》文集卷一叶二）</p><p>与荔轩别五年，同学者以南北为修涂，以出处为户限，每搔首曰：“荔轩何为哉？”既而读陈思《仙人篇》，咏“阊阖”，羡“潜光”，乃知陈思之心，即荔轩之心，未尝不爽然自失焉。徂岁荔轩寄《舟中吟》一卷，读之如对謦咳欠呻而握手留连也。盖至今日始得叙曹子之诗。诗者，瞥子不可须臾离者也。曹子以诗为性命肌肤，于是异之、引之、抑之、搔之，辗转反侧，恒有诗魁垒鬱勃于胸中。此“精微烂金石”，视陈思何异哉。昔吾与论诗，有才焉，有学焉，有识焉。三百篇之采风，彤弓、湛露、栈车、幽草、棒苓、苕华，莫不有诗，经圣人排纂，如出一手，兴观群怨合，而多识鸟兽草木，浑镕无迹，四始分而君臣、上下，房中、郊庙，灿若列眉，非好学深思，绝利一源者孰知之？磋乎！起陈思于今日，吾恐不过如茑萝之松木，号寒之不凡而已。荔轩知之，宜乎不可须臾离诗。然有说于此：雍丘之赠友也，有刘桢、王粲、丁廙为唱酬，有白马彪为友于，其求知己易易耳。今曹子二千里外，寄讯于予，如鱼山天乐，写为梵音，此予所以欲笺释要眇，为之旁皇抚卷而不能已也。荔轩之奇怀道韻，又宁独才学识而已乎！</p><p>昔人品诗，谓建安、齐、梁之才人，皆有君子之心焉。请以相曹子，庶几孟氏“诵诗知人”之旨。使徒赏其诗；渊渊尔，锵锵尔，非曹子所以命予者已。些山学弟杜岕书，时年七十有三。</p><p>据方苞《杜岕墓志》云：“先生生于明万历丁巳四月初九；卒于康熙癸酉七月十九日，年七十有七。”推知寄诗事在去年而作序事在本年。</p><p>按此诗序亦处处以曹植比曹寅，引寅集中“精微烂金石”句，谓寅胸中“魁垒鬱勃”，“奇怀道韻”，致欲笺释“要眇”，为之“旁皇”，皆非泛语。结亦明谓曹寅诗不可徒见其格律音调之美，当注意其思想内容也。</p><p>是年春二月，康熙帝南巡至于上元，以吉祥街织造署为行宫。西洋教士毕嘉、洪若接驾，每日入宫待候。</p><p>此为二次南巡，月份与行宫地点，仍参《上江志》与《江宁府志》所记。方豪著有《康熙时曾经进入江宁织造局的西洋人》一文，载于《方好文录》页三一七，引法文《耶稣会士通讯集》与中文《熙朝定案》，两方面同时纪载本年毕、洪二人接驾事。结论云：“现在我们已可以完全确定康熙二十八年南京教士进过江宁织造局〔汝昌按：‘局’当作‘署’〕而当时任江宁织造的正是曹雪芹的祖父曹寅。”否认在曹玺与曹寅之间，曾有一桑格为江宁织造。实际此时织造，据《江南通志》，确系桑格；曹寅本年尚在京城内务府，未出为织造，何由在南京？其说误。或有引尤侗《曹太夫人六十寿序》“逮公〔曹玺〕即世，仍命长子寅继之；旋移节姑苏”之语，遂谓寅于玺亡后即继为江宁织造，然后始被召入京任内务府郎中，而织造之事由桑格代理，故《江南通志》载此时为桑格，云云。以余所知，《通志》据官有资料纪载而著录职官，不载本任官而载一“代理”人员以当之，未见此例。织造监督而由另一人为之代理，代理而能越四五年之久，皆所未闻之异事。况若果系寅为先有江宁织造之命，复令入京至四五年，必此四五年中另有极重要之差任，而寅在京又仍不过为内务府郎中，是又何理？凡此数疑未释之前，不敢轻从或说。若云尤侗当时作文，知闻亲切，不致误叙，则王鸿绪亦有“元方〔长子曹寅〕拜命出，玉节来金阊”之明文，又叶燮《楝亭记》：“天子仍授司农公〔曹寅〕以〔曹玺〕之官，而移府治于苏州”；韩菼《织造曹使君寿序》：“余与使君同自出也，会董织造驻吾吴”；姜宸英《楝亭记》：“（寅）比奉命来吴门，纂先职，以事抵金陵，周览旧署，……”林子卿《楝亭诗》注：“司空公〔玺〕宦金陵，荔轩先生宦吴门”；徐乾学诗：“秣陵开府泽仍留，济美吴阊地望优”；韩菼《楝亭记》：“自其先公董三服官来江宁，……后十馀年，使君适自苏移节，如先公之任，……”诸人皆当时作文，知闻亲切者也，而其言义如此。考察遗事，往往需参互鉤稽，执一而断，恐未必即是。以上诸文顶涉此后数年条下，粗引于此，其详更有全篇，可顺检。</p><p>九月，左都御史郭琇奏参高士奇、王鸿绪等，命休致回籍。</p><p>郭琇所列者，如高士奇谄附大臣，揽事招摇，以图分肥；结王鸿绪为死党，科臣何楷为义兄弟，翰林陈元龙为叔侄，鸿绪胞兄王顼龄为子女姻亲，皆寄以心腹，凡督抚以至厅县、内外大小卿员皆为之居停哄骗、夤缘照管，馈送至成千累万，非党者亦有常例曰“平安钱”；令心腹出名多买房屋，何楷为之收租，以姻家伙计开设缎铺，寄顿赃银四十馀万；各地田产千顷，大兴土木，盖造花园，杭州置园宅，苏松淮扬肠与王鸿绪合伙经营生理又不下百馀万；南巡时禁馈送，而高、王独欺君灭法，背公行私。</p><p>十月，左副都御史许三礼参徐乾学。</p><p>许三礼所列者，如发本银十万交盐商项景元于扬州贸易，月利三分，本年结算本利十六万两；又本银十万两在大蒋〔家〕胡同开张当铺，其馀银号钱桌，违禁取利，怨声满道；以门生李国亮为江苏按察使，送银万两，遇节送银四百两，小礼四十两，生日送银一千两，又送其弟徐元文五千两，俱管家吴子章等收；认光棍为侄，通同扯縴(纤)，得赃累万；乾学之弟拜相后，与亲家高士奇更加招摇，京师有“去了余秦桧〔按指余国胜〕，来了徐严嵩；乾学似庞涓，是他大长兄”“五方宝物归东海〔徐〕，万国金珠贡澹人〔高〕”之谚语；遣弟徐宏基遍游各省抽丰，放赌宿娼；买无锡田一万项，在京买房五千五百两，绳匠胡同、半截胡同、南横街新造房屋甚多，不能枚举，苏、常州县俱徐府房地；其子徐树屏、徐树生夤缘中式，弊发黜革。</p><p>按观郭、许所列，大官僚地主之罪恶，亦可见一斑。康熙帝不直许三礼，终于十一月命乾学带修史书局（《明史》、《会典》、《一统志》等）归籍“省墓”以了之。陆陇其《三鱼堂日记》卷下，记云：“义山叔言：郭华野行取进京时，曾执贽于高；其参德胜也，实由皇上先有驱除之意，曾密商之高，高漏之于徐，徐即使郭参焉；徐又素恶王之与争利，复使郭参之；郭商之高，高素与王密，力言不可，郭复与徐谋，并高参之，而高、郭之交遂绝。徐与高亦陽合而中离，而王、高之交则愈固。徐之初得气也，亦重赂高而借其力。”</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hongloumengxinzheng/237239.html' class='pagedaohang'>【上一篇】<i>:中期（康熙二年--康熙五十一年）[四]</i></a></span><span class="tomenu"><a href="https://ChineseBooks.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hongloumengxinzheng/237237.html' class='pagedaohang'>【下一篇】<i>：中期（康熙二年--康熙五十一年）[二]</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/sidawenxuemingzhu/xiyouji/" target="_blank">西游记<i>></i></a>  <a href="https://ChineseBooks.github.io/sidawenxuemingzhu/shuihuchuan/" target="_blank">水浒传<i>></i></a>  <a href="https://ChineseBooks.github.io/sidawenxuemingzhu/hongloumeng/" target="_blank">红楼梦<i>></i></a>  <a href="https://ChineseBooks.github.io/sidawenxuemingzhu/xiyoujibaihuawen/" target="_blank">西游记白话文<i>></i></a>  <a href="https://ChineseBooks.github.io/sidawenxuemingzhu/sanguoyanyibaihuawen/" target="_blank">三国演义白话文<i>></i></a>  <a href="https://ChineseBooks.github.io/sidawenxuemingzhu/shuihuchuanbaihuawen/" target="_blank">水浒传白话文<i>></i></a>  <a href="https://ChineseBooks.github.io/sidawenxuemingzhu/hongloumengbaihuawen/" target="_blank">红楼梦白话文<i>></i></a>  <a href="https://ChineseBooks.github.io/sidawenxuemingzhu/jinshengtanpingshuihu/" target="_blank">金圣叹评水浒<i>></i></a>  <a href="https://ChineseBooks.github.io/sidawenxuemingzhu/sanguoyanyishaoerban/" target="_blank">三国演义少儿版<i>></i></a>  <a href="https://ChineseBooks.github.io/sidawenxuemingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>