<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_末期（自康熙五十二年以次）［五］</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidamingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/history/'>历史人文</a> > <a href='https://aaoe.github.io/sidamingzhu/'>四大文学名著</a> > <a href='https://aaoe.github.io/sidamingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">末期（自康熙五十二年以次）［五］</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/hongloumengxinzheng/237222.html' class='pagedaohang'>【上一篇】<i>:末期（自康熙五十二年以次）［六］</i></a></span><span class="tomenu"><a href="https://aaoe.github.io/sidamingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/hongloumengxinzheng/237220.html' class='pagedaohang'>【下一篇】<i>：末期（自康熙五十二年以次）［四］</i></a></span>
</ul>
<div class="articleContent" id="articleContent"> <p>一七二三　雍正元年　癸卯</p><p>曹頫在江宁织造任。胡凤翚来继李煦为苏州织造。谢赐履来继魏廷珍为两淮巡盐御史。命总督查弼纳查追审理李煦任内亏空，籍家，并逮捕子女家口人等，房屋赏与年羹尧。谢赐履亦请追解江宁织造银两。本年豁免两淮积欠。</p><p>《苏州府志》载：织造：胡凤翚，镶白旗人，雍正元年任。</p><p>《扬州府志》、《江南通志》并载：巡盐：谢赐履，全州人，举人，雍正元年二年任。</p><p>《雍正朱批谕旨》第四十八册</p><p>苏州织造胡凤翚折：“今查得李煦任内亏空各年馀剩银两，现奉旨交督臣查弼纳查追外，尚有六十一年办六十年分应存剩银六万三百五十五两零，并无存库，亦系李煦亏空。所有历年动用银两数目，另开细折，并呈御览。”</p><p>同书第十三册</p><p>两淮巡盐御史谢赐履折：“窃照两淮应解织造银两，历年遵奉已久。兹于雍正元年三月十六日，奉户部咨行，将江苏织造银两，停其支给；两淮应解银两，汇行解部。……前任盐臣魏廷珍于康熙六十一年内未奉部文停止之先，两次解过苏州织造银五万两。……再本年六月内奉有停止江宁织造之文，查前盐臣魏廷珍经解过江宁织造银四万两，臣任内……解过江宁织造银四万五千一百二十两。……臣请将解过苏州织造银两在于审理李煦亏空案内并追；将解过江宁织造银两行令曹頫解还户部。”</p><p>总管内务府奏销档</p><p>雍正元年六月十四日奏。据总督查弼纳奏折内称：李煦亏空共银三十八万两，查过其家产，估银十万九千二百二十二两馀，京城家产估银一万九千二百四十五两馀，共十二万八千四百七十七两馀，以之抵补外，尚亏空二十五万一千五百二十三两馀。又折内称随从李煦之家属十四名口等因。复据京城查过折称：李煦家属十五名口。查此等子女既均在苏州，当传知总督查弼纳逮捕，并将沈毅士一同解送交部等因。此当由和硕庄亲王、内务府大臣来保等面奏。奉旨：依议，钦此。</p><p>按内务府档皆满文，此亦译本，“沈毅士”当作沈宜士。其人金埴之《巾箱说》有所传述。今备其文，以资参考：“吾越沈子宜士槱元笃行君子也，织部李司徒公煦雅重之，延入吴门使院二十馀载。予昔尝一面，间阔且久，一日读所著《柯亭吹竹集》，爱其诗，益想慕其人。予友徐家份氏香者，训导永平，迁长垣教谕，未之官卒，其嗣奉王母负父丧归葬，走数千里，取道兖州，予晤于家太守官舍，知家份与宜士为中外，今母若子无恙，远榇得迁会土者，皆宜士营办之力。则洵乎其为笃行君子矣。予以二诗寄之：千古柯亭竹，吹成绝妙词。闻名徒自愧，把卷辄相思。远树銮江霭，清秋鲁甸飔。寄怀凭短韵，君肯许心知？徐香吾旧契，远殁广文官。莽莽关河阔，萧萧塞国寒。为谋南榇返，代致北堂欢。古谊君能笃，非惟风雅观。后得其扇头报章：笑子书记老，不敢炫文词。除却家人梦，无作良友思。五言代尺素，肆好惠凉飔。意气如年少，将酬国士知。香也今何在，长垣不到官。道穷已命薄，骨冷更门寒。拜母君修义，比儿我致欢。临风同一哭，岂作达人观。一往深情，每携之怀袖间，举以似人，人无不爱其诗、想慕其人者。噫，风雅不乏，古道者希！《吹竹》之集，既传艺林，有目自赏；而予特识此段者，人谓余扬宜士之美，而不知正所以勉而进之也。宜士其可量也乎。”观此，宜士文行尚为人所爱重，而李煦于幕下士殊有简择，亦可概见。然卒亦为雍正及其爪牙所不容。煦幕尚有一文士李果，亦颇可注意，略见本章前后引录。</p><p>总管内务府奏销档</p><p>雍正元年八月初十日总管内务府为遵旨查奏事：案查雍正元年三月十二日奏将石文奎、托和齐、李煦等房屋图样请览一折，奉旨：李煦亏空官帑，著将其家物估价抵偿欠银，并将其房屋赏给年羹尧。……钦此。　</p><p>按胤禛谋位，得力于二人：内有隆可多，外有年羹尧也。此时对年正百般宠奖，甘言厚币，种种肉麻之态至无以复加。至于李煦之房屋（其后并有人口），并归于彼。然翻覆手间，年之下场亦未有以胜李。奴事雍正者，得所当受焉。</p><p>《雍正朱批谕旨》第十三册批李馥雍正元年十二月十九日折</p><p>前者孙文成有捐修磬山之举，向来奉差织造人员往往自任捐修之名，而私向地方督抚司道等官假托上意，勒令捐助，从中反巧取馀利，以饱私囊，而于正项又复克扣，借词某工用费若干，种种恶习，朕所深悉。（中略）但此辈皆包衣下小人……岂肯以封疆大臣之去留，决定于微末小人之口。（下略）</p><p>按观批李馥一折语，可见雍正之深恶曹、李、孙等人矣。盖雍正之得位，实有其不可告人之秘；观彼语语念其“皇考”，则彼于康熙旧人，先朝亲信，以父之故，只有尊礼之分，而无删芟之理；今此自称至孝无伦之雍正，反首摘曹、李而去之，岂真为整顿积弊哉，端由曹、李二家，数十年亲近世仆，备悉其隐，唯恐泄而白于世，此忌之之真情耳。</p><p>又按如李之好打点，曹之费用多，曾明见于折中，皆有内幕苦衷，非泛泛之语；故二家之亏空，实不能尽委诸其自身，康熙屡次接连南巡，供应不暇，实为致窳之主因。如蟫伏老人《康熙巡秘记》，“南巡供应之赔累”一条云：“康熙帝屡次南巡，地方官备办供应，挪用公款，亏空甚巨。大吏惧挂吏议，责令赔补，敲骨吸髓，上下交困，仕者至视南中为畏途。帝颇风闻其事，命大学士张鹏翮察审，张有所顾忌，未敢实奏，帝于是谕大学士九卿等曰：‘前命张鹏翮察审江南亏空，曾谕尔等查议，已查明否？’大学士等奏曰：‘臣等尚未商酌。’帝曰：‘此类亏空，据称因公挪用，毕竟系何公事？’鹏翮奏曰：‘大概如赈济，平粜，以及修塘等事。’帝曰：‘朕总理几务。垂五十年，凡臣下情隐，无不灼知。朕屡次南巡，地方官顶备縴夫，修理桥梁，开濬河道，想皆借用帑银；原冀陆续补足，而三次南巡，为期相隔不远，且值蠲免荒灾，所征钱粮为数又少，填补不及，遂致亏空如此之多，尔等皆知之而不敢言也。’鹏翮曰：‘皇上屡次南巡，必大沛恩膏于百姓，至一切供亿，悉由内府储备，并无丝毫累及民间。’帝曰：‘即如縴夫一项，需用既多，何候日久，安得无费？至于修造行宫，亦必借用帑银，后方抵补。尔等岂肯明言其故！今合计江南亏空有几何？’鹏翮曰：‘约计共五十馀万。于准宜思恭应赔十六万；其馀将俸工抵补，至康熙五十三年可补足矣。’帝曰：‘三年之内，地方官员，或升或调。或革或故，前各官挪用亏空而将后来者之俸扣补，于理不顺，朕心实为不忍。至于胥吏贱役，若不给予工食，何所资生？势必致于累民：今部中每遇一事，辄议令地方官设法料理，皆假饰美名，而实则加派于地方也。’鹏翮曰：‘皇上圣明，无微不照，所以养育百姓者，至深且渥！’帝曰：‘朕非但为百姓，亦为大小诸臣保全身家性命也。钱粮册籍，皆有可考，地方官因借公挪用之名，盈千累百，馈送于人，若加严讯，隐情无不毕露。朕意概从宽典，不更深求。今国用充足，朕躬行节俭，今即因数次巡幸，用钱粮四五十万，亦不为过。明年天下钱粮以次尽行蠲免。若留此亏邸空之项，以为官民之累，非朕宽仁爱养，嘉予维新之至意，尔等详议具奏。’未几，奏上，请摊派官吏，责令报效。帝降旨全数恩免，于是南中官吏，始得昭苏云。”昭槤《啸亭杂录》卷一“理足国帑”条亦云：“康熙间仁皇宽厚以豫大，丰亨以驭国用，故库帑亏绌，日不暇给。”观此则曹、李之亏累，非尽由自取明矣。</p><p>《永宪录》卷二上叶十四，记本年：“两淮盐商已完加根银十三万两，准抵积欠，馀尽豁免--时积欠一百三十五万两有奇，分三年带征，并裁督抚每年规八万二千馀两，以抵补从前尾欠，后图兰请侵蚀之商人程庭等皆援赦免罪。”</p><p>本年以次，曹頫频有进献。</p><p>懋勤殿日记出入帐簿（四九一八号）雍正元年七月十三日：</p><p>江宁织造曹頫进：</p><p>洒金笺纸叁佰张　乳金宫绢肆拾张　洒金书绢陆拾张　湖笔肆佰枝「柳絮池塘」贰匣「紫颖」贰匣「小紫颖」贰匣「书画笔」贰匣　锦扇壹佰柄　上留下</p><p>宫中朱批奏折（二三号）附进物单</p><p>江宁织造奴才曹頫跪进单：</p><p>匾对单条字绫壹佰副　朱批：用不着的东西，再不必进。</p><p>笺纸肆佰张　朱批：也用了如许之多？再少进些。</p><p>湖笔肆佰枝　朱批：笔用得好。</p><p>锦扇壹佰把　朱批：此种徒费事，朕甚嫌。到〔倒〕是墨色曹扇朕喜用。此种扇再不必进。</p><p>宫中杂件档进物单（一二八七号）</p><p>江宁织造奴才曹頫恭进单：</p><p>宁鸭肆箱　鸡茸拾瓶　冬笋贰箱　芹菜贰筐　栗子肆箱　风菱肆箱　榛栗贰箱　荸荠贰箱　查糕捌盒　查饼捌瓶　腐乳陆坛　泉酒肆拾坛</p><p>按以上二件止标“雍正”字样。大略不出此一时期。附录，一以见曹頫之周旋，一以见雍正之挑剔。</p><p>本年元旦，颁谕旨十一道，训饬自督抚提镇以至文武百官，各数千言。大旨为整顿吏治。</p><p>谕户部，审理原任两江总督常鼐劾奏两淮巡盐御史张应诏科派加根银两一案。</p><p>其言有云：“……至于商人欲以此项银两充饷，朕岂需此？其已交十三万馀两，准其抵算往年商欠。其未完银二十馀万两，尽行豁免。我皇考恤商爱民，若办此事，亦必如此归结也。至于众商历年所欠正项，关系国帑，著该部悉心确议定限征收。”</p><p>命八旗举人生员内，有在护军执事人行走者，俱退回。生员仍给银二两，举人仍给银三两（月饷），令伊等读书。</p><p>刑部尚书侍郎以审理陈梦雷一案狥纵，多降级调用。</p><p>禁侍卫官员等私在诸王门下行走。</p><p>二月，以允禄承袭庄亲王，原有属下佐领人等悉数给与（实包括家产）。</p><p>按寻以此事谕诸王大臣等，有云“外间匪类，捏造流言，妄生议论。……且如发遣一人，即谓朕报复旧怨；擢用一人，又谓朕恩出于私。”备作剖辩之词。复及允禟种种情事，其太监何玉柱家资数十万，府管领用一汉给事中秦道然，“如此作为，朕犹并未革其贝子，降其俸禄，撤其家奴，所惩治者特二一奸恶太监耳，而遽谓朕凌逼兄弟辈。扬言无忌，悖乱极矣！……”此不异雍正自供其真情耳。</p><p>三月，撤西藏驻防官军及西宁八旗兵，设戍于察木多。按此仍为胤禵之事而续作处置也。</p><p>加隆科多、马齐、年羹尧太保。以登极恩也。</p><p>命各督抚衙门幕宾皆造名册报部。</p><p>四月，命地方各举孝廉方正，给六品顶戴。</p><p>禁朋党。</p><p>追封孔丘先世五代，以“公”为卑，犹欲封“王”。</p><p>发内帑九十万，给八旗及内务府三旗经理生息，以备护军校及马步兵等喜丧之用。</p><p>五月，擢内务府郎中萨尔纳为左副都御史，办工部侍郎事。</p><p>谕宗人府，令将弘皙移住郑家庄。</p><p>其言略云：“郑家庄修盖房屋，驻扎兵丁，想皇考圣意或欲令二阿哥前往居住，但未明降谕旨，朕未敢揣度举行。今弘皙已封王，令伊率领子弟于彼居住，甚为妥协。其分家之处，见今交于内务府大臣办理，其旗下兵丁，择日迁徙之处，俟府佐领人数派定后举行。弘皙择吉移居，一切器用及属下人等如何搬运安置，何日迁移，兵丁如何当差，府佐领人等如何养赡，及如何设立长久产业之处，著恒亲王、裕亲王、淳亲王、贝勒满都护会同详议其奏。……”</p><p>封允禵为郡王，并传谕“望其悔改”。</p><p>按雍正佯谓允禵“原属无知狂悖，气傲心高”。</p><p>七月，谕下五旗诸王毋许私派所属旗人多供差使，擅自苛虐治罪。</p><p>派满洲御史稽察八旗事务。</p><p>八月，谕盐政：约束商人，循礼安分，严禁奢靡僭越。</p><p>集大臣诸官面谕，预书立储密旨置放乾清宫“正大光明”匾额后。</p><p>此自惩于曾夺康熙储位之举也。其言有云：“我圣祖仁皇帝为宗社臣民计，慎选子诸子之中，命朕缵承统绪，于去年十一月十三日仓卒之间，一言而定大计，薄海内外，莫不倾心悦服，……”按此雍正自己暴露真情也，盖康熙帝早已预定胤禵嗣位，前于军前一度召还，即为此事，且康熙明言将遗诏预先书写详备，岂有“仓卒之间，一言而定”之理？雍正心虚辞怯，欲盖弥彰，大都类此，后不复及。此次预定者，即弘历乾隆帝也。</p><p>九月，禁造生祠书院。</p><p>命地方每处建二祠，一为“忠义孝弟之祠”，一为“节孝妇女之祠”。</p><p>禁无封号闲散宗室俗语称“王”，并禁“贝勒王”“贝子王”等称。</p><p>十一月，命避康熙讳，将“玄”字改书“元”字。</p><p>按雍正本年措施，有官书所不尽载者，略举备参．如以“雍正宝座铭”考试翰林官，编修成文以兴利除弊之语对，谕云：“皇考圣旨有何弊？朕何以除之？伊有条奏，八旗十五岁以上俱令读书，则一应护军挑取何人？伊教习二十阿哥，为人甚狂妄，著革职。”成文字絅斋，满洲正白旗人，有文名。</p><p>如康熙时总管太监梁九功，拘系于景山，自缢而亡，盖活不得也。太监魏珠，亦康熙时自幼亲信，以守陵不敬，拟斩，籍家产人口。</p><p>如逮胤禵家人雅图、护卫孙泰、苏伯、常明，永远枷示。以雍正询问胤禵在军吃酒行凶之事，俱答并无。雍正怒，拏交刑部，其十六岁以上之子亦同枷示。又天津徐兰，监生，在胤禵府教阿哥读，亦斥为“不端”，交原籍地方官监管。</p><p>如禁六部经承专用绍兴人，勒天下衙门吏胥之限。以山陰、会籍、萧山之人专习钱谷刑名，盘踞天下衙门，相传已久，世习为业，积弊渐多，故加廓清。此即俗所谓“绍兴师爷”者是。</p><p>如原任刑部某官奏，每月旗下以吃酒行凶送家奴甚多，司官不加询究即据文发遣，“臣于办事之暇，不时询访，各旗狂幸之奴固多，其主行不端，每窥家人妻女，不便行私者，辄以吃酒行凶，远遣其夫，其妻女可踞为己有，其奴恐蹈不测，亦隐忍远去，如此者往往有之。请嗣后须详审明确，可疑者止鞭枷示惩，果应遣者令其妻女偕行，以免骨肉生离之苦，并可消强暴玷辱之念，奴隶下贱，永戴皇仁矣。”按《红楼梦》写贾赦、贾琏等恶行，正此类也。</p><p>如逮原山西巡抚苏克济，籍家以偿亏空。以有讦告贪赃四百五十馀万两者，革取籍家，并追家人赵七家貲二十馀万两并入官。观此类则曹、李二家亏空诚所谓“小巫”者矣。旋原总河道赵世显亦以亏空下刑部狱，籍家。世显亦旗人，由两淮盐运起家。</p><p>如一方面停内务府员关差（改交巡抚），一方面又以内务府郎中庆元督理淮河关税三年。庆元，隆科多之弟，由侍卫放郎中者。</p><p>如议叙山西捐赈人员，授秩有差。王廷扬捐八万两，王太来捐十万两。廷扬富甲山右，康熙六十年曾助饷二十万两，商号徧各省，乾隆十三年助饷十万，查其家产则现银千七百万有奇，他物称是。太来，长芦盐商。</p><p>如谕盐政约束盐商，崇节俭以输国课。其词有云：“……然奢靡之习，莫甚于商人：内实空虚而外事奢侈，衣服屋宇，穷极华丽；饮食器皿，备求工巧；俳优伎乐，醉舞酣歌；宴会嬉游，殆无虚日。甚至悍仆豪奴，服食起居，同于仕宦，越礼犯分，罔知自检。各处胥然，淮扬尤甚。使愚民尤而效之，其弊不可胜言。”此阶级贫富之情状也。</p><p>如复以恩、拔、岁、副贡生考取八旗教习。</p><p>如定议亏空官员子孙出仕者解任，代赔全完后复职。</p><p>餘如严赌博之禁，以绝盗源，犯者旗人鞭一百。习拳勇者亦如之。</p><p>如禁喜丧仪制奢侈，曾举及胤禩母丧每祭焚珍珠金银器皿等物，荡尽家产。</p><p>如禁自小暑至立秋亡故之人，不得火化焚纸钱。按《红楼梦》中写藕官焚纸钱，婆子禁勒、宝玉回护等事，当亦为此。总之，雍正初政，大小内外，备极苛碎，难以尽举。稍稍览之，有助于了解曹家事故者非少也。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/hongloumengxinzheng/237222.html' class='pagedaohang'>【上一篇】<i>:末期（自康熙五十二年以次）［六］</i></a></span><span class="tomenu"><a href="https://aaoe.github.io/sidamingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/hongloumengxinzheng/237220.html' class='pagedaohang'>【下一篇】<i>：末期（自康熙五十二年以次）［四］</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidamingzhu/xiyouji/" target="_blank">西游记<i>></i></a>  <a href="https://aaoe.github.io/sidamingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidamingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidamingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidamingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidamingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidamingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidamingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidamingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidamingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>