<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_中期（康熙二年--康熙五十一年）［十二］</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidamingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/history/'>历史人文</a> > <a href='https://aaoe.github.io/sidamingzhu/'>四大文学名著</a> > <a href='https://aaoe.github.io/sidamingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">中期（康熙二年--康熙五十一年）［十二］</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/hongloumengxinzheng/237230.html' class='pagedaohang'>【上一篇】<i>:中期（康熙二年--康熙五十一年）［十三］</i></a></span><span class="tomenu"><a href="https://aaoe.github.io/sidamingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/hongloumengxinzheng/237228.html' class='pagedaohang'>【下一篇】<i>：中期（康熙二年--康熙五十一年）［十一］</i></a></span>
</ul>
<div class="articleContent" id="articleContent"> <p>一七〇八　康熙四十七年　戊子</p><p>曹寅在江宁织造任；年五十一岁。二月出京，三月朔至署。三月底，曹寅奉佛船至扬州，经杭州转赴普陀。</p><p>本年三月一日曹寅折云：“臣谨遵圣训，于二月十一日启行，由兖州府中路至江宁，初一日至衙门。”并奏一路见闻详情。四月三日折云：“佛船于前三月二十八日过扬州，臣会同李煦迎接，当经李煦奏讫，臣随护送渡江，交与杭州织造孙文成平安前去。于闰三月初六日至杭州，当经孙文成奏讫。今本月初三日臣家人先回，报称孙文成与臣弟曹宜送至南海，于闰三月十四日到普陀山，海中太平无事，过海之时，风恬浪静，即登彼岸。所有备细，俟安位停妥，庆赞圆满，孙文成与臣弟曹宜到日，再当具列详奏。”</p><p>三月二十九日李煦折云：“二月十八日曹宜奉佛自张家湾开船，于三月二十八日到扬州，一路平安无事。管理杭州织造臣孙文成于二十九日清晨到扬迎佛。臣煦与曹寅、孙文成商议仍着曹宜跟随孙文成前去普陀，安置佛毕，具折回奏。”</p><p>广陵涂生作《三友图》，朱彝尊来游恨晚，不及入图，题诗于后；五月，端午日，朱彝尊效寅作《五毒篇》，并用其首句。</p><p>《诗钞》卷七叶十七《题三友图序》云：“戊子年广陵涂生貌晚研、南洲与予为《三友图》，竹垞翁来迟不及图，跋一诗其后云。……”</p><p>朱彝尊《曝书亭集》卷第二十二强圉大渊献（按即戊子）</p><p>五毒篇效曹通政寅用其首句</p><p>“南蟲毒头北蟲尾”，以类名蟲总为虫，五者潜行疾如鬼。谁与点笔绘作图？一一狞劣殊形模，五日五日张户枢。呜呼！之蟲螫人遇所触，谋及乃心祸斯酷，--世间无如倮蟲毒！</p><p>按马曰璐《南斋集》卷八《题五毒图》诗“厥后画者石楼叟”句下注云：“曹楝亭、朱竹垞两先生所题《五毒篇》，为张石楼画。”因知原系题画之作。石楼，名岭，泰州人。</p><p>五月，与李煦会陈买米平粜事。</p><p>其折略云：“今据运道李斯佺详称：两淮商人……愿于江西、湖广二处出米之处卖盐买米，即照彼处价值载回平粜。……多买则江西、湖广之米必贵，彼此必生事端，许其卖盐银内每十两用一两买米。……臣等与运道李斯佺亦同捐出银二万两往来买米平粜。……”朱批云：“此法甚善。惟恐有一图利之意，即反为不美矣。今夏北方雨旸时若，似有秋之景。”至七月，又有折提及此事，略云：</p><p>目下各处禁米出境，以故所买之米尚未到来，俟运到遵旨平粜，不敢求利。</p><p>按李煦于三月二十六日另有折，奏报，特旨留漕粮平粜，已运到十万馀石，馀者可续到，总漕桑格已分派交与各员随即领米赴所管地方。张云章本年有上李煦书，约在三四月间，以颇有关系，录引如后：</p><p>张云章《樸村文集》卷四叶九</p><p>上大理李公</p><p>去年夏阁下念野人之失恃，辱遣使者，远赐吊赙，加之手札，以抚存之，哀怀感戢，不忘于中。即欲趋诣辕下，叩颡以谢，邗上去家七百里，贫贱之身，不能自致，以此怆悒，垩室餘生，时时如戴盆望天而已。迨阁下谒帝承明，圣眷隆渥，南还之日，荣问休畅；云章结峦既深，旌节稍近，私幸其得有拜见之期矣。窃念向来误辱知奖，无一言之裨益。阁下仁心为质，仁问四驰，当此岁行之歉，饥疫荐臻，万众嗷嗷，开口望哺，是天与阁下行仁之时也。阁下临吴十有七年之久，加之宪职，晋之卿班，不离其地，财其视吾吴之民，不啻乡里也；人情无不爱护其多里者，乡里之有穷厄，无不待济于大族之能指囷者。当此颠沛流离，道殣相望之日，是吾吴之人，因阁下视如乡里，又无不盼阁下以行仁之事也。圣天子亲降銮舆，而巡游之者，不止于再三，而至于五，其幸吾吴之民甚矣，视吾吴之民一如畿甸辇毂之下矣。皇上保民如保赤，阁下所知也，保吾吴之民如保其甚爱之赤子，又阁下之所知也。赤子之不免于水火，非特其父母携持保抱之不遑，将有闻其声而见其事者，亦必奔走号呼而出之矣。苟有不然，其父母鲜不怨及之者。人情于凡赤子皆然，而况其所甚爱之赤子哉。以阁下临吴之久，而当今日之荐饥，宜其熟闻而厌见之矣，是阁下之仰答皇上，又处于不得不行仁之地。阁下又挟一仁心以为之质，又安所观望徘徊于其间哉？今麦秋未至，设粥遽停，穷饿之民，死生人鬼，决于俄（原作饿）顷呼吸之间耳。得上之济，则苟延喘息，否则相踵而填沟壑。九重至远，呼吁莫通；天听虽卑，待之人事。嗷嗷之众，日就捐瘠，阁下不首为之救而谁救哉？阁下其唱捐赈之议，督抚各宪自必相率以济。起数十万之饿殍，生死而肉骨之，为惠甚溥，为功甚大，事闻朝廷，圣心必欣然怡悦，以为救吾甚爱之赤子者，皆某臣为之唱率也，岂不休哉。反是而观，所伤既多，流闻办远，以此窥圣心，则吾不知其何如矣。况阁下之为此，德隆于身，泽及子孙，庆流无穷。如云章辈，辱收幕下，曾分之禄之食之，岂不以常享富贵望之阁下及公子公姓哉，亦何靳此一言，过虑其偶拂左右者之意，而不为阁下劝勉耶？且以阁下之恻隐出乎其性，岂忍坐视而不为之所者，亦何待于劝勉，特区区之心，无以仰塞向来之顾遇而然耳。亦曾辱郡伯之知，投书以告之。此事真如救焚拯溺之不可缓。各宪台若能合谋以济，目前事势，不过得十万之粟，可以活三十馀万之人，俟麦秋之至而委之，则无事矣。方今盗贼充斥，所在盘亘，村落之间复有如向者强借劫夺之患，一二奸黠，借数十百饥不得食之徒，以为鼓煽，夫今不早为存恤，早为弹缉，四五旬之间，恐遂酿成大患。自古葛荣、黄巢之祸，不过起于饥荒，尤不可不为之寒心，非独良民之害也。闻阁下之与曹公旧有赈粜之举，又与各宪分行赈给，民间已歌诵之矣。然养之二载，不可弃之一朝，尤望终惠，以存此穷黎，并为国家弭未然之患。阁下其裁之。某将拜见，而于私谢之馀。并尽其说焉。</p><p>按据李果撰煦行状：“当康熙四十七年，岁大歉，奉旨平粜，公减价济民，所费万计，全活甚众。”云章此书，可以合看。此李煦缓和阶级矛盾之策也。</p><p>六月，与煦会陈织造事宜。</p><p>其折略云：“臣寅于康熙四十六年冬盐差任满，复命十二月十八日陛见，蒙皇上垂问，随具折条陈织造事宜六款，于四十七年二月初三日面奉圣谕，陈修理机房、船只，停支买办银两三件准行外，惟制帛线罗诰命每年应用若干、工部现存若干，须核实再一并启奏。”下言工部咨称大红线罗尚足十馀年之用，明黄线罗尚足二年之用，皆暂停织，制帛止敷一岁之用，难以停织。因请如原议设制帛线罗机三十三张，每岁料工儒银三千两，诰命机三十五张，料工约岁需五千两。后言“更有诸者：神帛官诰两机房，自顺治二年间案经内院臣洪承畴经定，除丝颜等料照时采买外，其一应匠作工价，比因开织之初，惟期撙节，所定工价甚寡，较之段匹倭段仅十之二三。此各匠虽有工价名目，实皆民间各户雇觅应工。迄今六十馀年，历任织臣无可动钱粮，惟一循旧例。若竞行革除，则穷匠星散谋食，不能束腹以待钦工，若听其贴养，则穷檐蔀屋，虽升斗分文，尚属艰难，而责之帮工，曷能免胥吏诛求之累？伏思皇上宵旰殷忧，无时不以民瘼为重，臣等虽至愚，敢不仰体睿怀，黾勉从事，但诰帛工价岁有成案，臣督织以来，即昼夜图维，未有善全之策。今幸值江苏两局织造钱粮既岁于巡盐多得银内动支，此不足工价，亦请于馀银支给。臣等原议诰帛二项人匠约计三百七十名，岁需银二千七百两，即可赡活群工。将来有无派织，皆需此养匠。其民间帮贴，概可革除。如此则穷匠小民，咸沾圣泽，而钦工大典，亦无旷悮。敢请睿裁，仍归原议，诚垂久之至计也。”末言以上六款，江苏二处买办银二千两停支，诰帛线罗养匠共需一万二千六百二十两，加之江苏二处修埋机房岁需五百两，船只每处岁需一千两，通共银一万五千六百二十两，愿于巡盐馀剩银内支用。</p><p>寅为机户请免额税，机户祀寅于雨花冈。</p><p>《江宁府志》卷之十五《拾补》叶七十三</p><p>江宁机房，昔有限制，机户不得逾百张，张纳税当五十金。织造批准注册给文凭，然后敢织，此抑兼并之良法也。国朝康熙间尚衣监曹公寅深恤民隐，机户公吁奏免额税，公曰：“此事吾能任之，但奏免易，他日思复则难，慎勿悔也。”于是得旨永免。机户感颂，遂祀公于雨花冈，此织造曹公祠所由建也。自此有力者畅所欲为，至道光间遂有开五六百张机者，机愈多而货愈积，积而贱售则亏本，洋货遂得乘其弊，盖予人以瑕也。曹公颇虑及此，无如民间不解所谓，不知物以希为贵耳。</p><p>按立祠事不得其年，姑因会陈织造事，依类系此。</p><p>同治《上江两县志》卷三《考山》</p><p>北行逶迤而起者曰聚宝山。在江宁城南聚宝门外，上多石，磷磷斑斑然，俗呼为聚宝山。山远揖江峰，近俯城堞，烟霏雾霭，万景毕纳。每当夕陽衔山，峦容树态，金碧晃漾，尤为佳胜。上有……织造曹公祠。寅</p><p>同书卷十《祠祀》叶十七</p><p>又有曹公寅江南织造。楝亭风雅好事，绣梓《五韵》，旧祀青溪。或撤版位，宜议别祀者也。</p><p>按云旧祀青溪，中经撤版，当指名宦祠，与织造机户所立功德祠非一事。</p><p>《甘熙白下琐言》卷六叶十八</p><p>聚宝门外诸祠：曰曹公祠，祀国朝织造曹公寅。</p><p>按叶十四亦言“聚宝门外曹公祠之左旧有碑一座”云云，是祠于道、咸间犹存。</p><p>六月某日煦有请准纲商程增等分行食盐折。</p><p>其折云：“窃上元、江宁等八县食盐，额行七万六千九百九十五引。而八县之地，乃两淮纲盐门户并私盐出没之要路也，其地最关紧要。无如棍徒张子谦等，认行于前，即欠课潜逃，复有棍徒谢文元等认行于后，亦皆逋欠钱粮。而前后两次未完额课，总属众商摊赔代补。今谢文元告退而纲商程增、项鼎玉等，又虑认行不得其人，再致赔累，情愿分行八县食盐。前盐臣曹寅缮疏题明，部议未准。臣煦查程增、项鼎玉等，原皆殷实良商，又据情题请。而户部仍恐纲商代行，日后有悮钱粮，议另募新商办运。奉旨：依议。在案。但纲商已经赔累多年，恐外来奸棍有坏盐法，不得不慎重以为保固之计。而程增、项鼎玉等三十余总，实系殷实商人，必不贻悮钱粮。今臣煦再具疏题请，伏乞万岁特旨准行，庶免棍徒乘机钻谋之弊，而部中不至再为推诿也。伏祈睿鉴。臣煦临奏可（sic）胜激切之至。</p><p>七月，长女育世子。</p><p>七月十五日折云：“再臣接家信，知镶红旗王子已育世子，过蒙圣恩优渥，皇上覆载生成之德，不知何幸躬逢值此。臣全家闻信，惟有设案焚香，叩首仰祝而已。所有应备金银缎匹、鞍马摇车等物，已经照例送讫。”</p><p>此所育世子，即福彭。《清圣祖谕旨》（《掌故丛编》第二辑）谕翟霖：“……平郡王得了儿子，朕甚喜欢，总管同凌浦酌议送东西去。”可参看。按生子送礼，有鞍马、摇车，皆系满俗，鞍马事可参看郑天挺《清史探微》第二章第六节。摇车本满族幼儿用之，亦流行于东北，《红楼梦》第二十四回引俗语云：“摇车里的爷爷，拄拐的孙孙。”正东北谚语也。摇车具名吉祥摇车，宫中所用归广储司熟皮作拴造，见《总管内务府现行则例》广储司卷一“熟皮作事宜”条。满俗生子，三朝“洗三”，九日“上摇车”（生女则七日上摇车）。皇室遇公主、格格生子女，上摇车礼例有重十两之珐琅银麒麟一件，此又《红楼梦》中所写佩物金麒麟之类也，寅折所举虽简，犹足参证。</p><p>九月，施集刊竣，重陽日，施瑮书后，梅庚适至，亦为作跋。</p><p>施闰章《学餘全集》梅庚跋〔戊子〕</p><p>（上略）先生殁三十年，墓木且拱。今通政楝亭曹公追念旧游，惧遗文之就湮也，寓书于其孤，举《学餘全集》授诸梓，经始于丁亥五月，又馆其孙瑮于金陵，事雠校，戊子九月刻垂竣，而予适至，覆阅诸写本，默识向时涂乙处，窥先生用意之所存，（中略）岁戊午先生以鸿博征，改官翰林，时通政公方弱冠，称诗有“寒山见远人”之句，先生尝吟讽不去口。庸讵知传先生于身后者，即畴昔嗟异之人？而予顾偃蹇无闻，负垂髫国士之知，仅以荒言缀简末，为足悲也！戊子霜降后一日同里后学梅庚撰于长干精舍。</p><p>施闰章《学餘全集》施瑮书后</p><p>右先大父文集二十八卷，古今体诗五十卷，是为《学餘全集》。嗟乎！非我楝亭曹公，兹集终沉箧衍，岂得易言流传耶？先是观察金公长真，伯祖中丞公研山，拟共版行，先大父皆力辞之。盖谦怀若谷，精益求精，不欲轻为杀青。宦游数十年，清白自矢，所在政绩卓然，迄无长物。晚年以博学宏词奉诏荤下，纂修明史，殚心瘁力，寒暑无间，越四载，以疾卒于官。时瑮甫十龄，先君子忍渊府君，哀毁骨立，遂致不起。瑮兄弟孤露竛竮，家叔父饥驱四出，遗集藏弆者二十馀年，私心负疚，饮痛何极！乃承我公念旧情挚，惧斯集之就湮，时向吾乡梅雪坪先生深致惋惜。客春属秋浦曹恒斋内翰〔按即曹曰瑛，字渭符，贵池人，官待诏，工书画〕征集于瑮，瑮率弟琛，奉书谒公真州，公展卷循讽，汍澜被面。力捐清俸，授之开雕，不以瑮不肖，命校勘字画，以董厥成。嗟乎！序子美之文于身后，传《玉巗》之集于既没，昔贤高义，炳耀千春，不图今日重见我公！先大父地下，戴明赐矣，况为其后者耶！外《拟明史》一册，计五卷，并它所纂述，俱存以有待云。戊子重九日孙男瑮拜手敬识。</p><p>施闰章《施愚山先生外集》刘琦序〔乾隆乙酉六月〕</p><p>（上略）先生殁三十年，通政曹公贻书外祖随村先生，赍藁维扬官廨，为捐赀镂板以行，文二十八卷，诗五十卷，风行宇内，家有其书。（下略）</p><p>施瑮《随村先生遗集》卷一叶六</p><p>《四君吟》，曹通政楝亭，公名寅，字子清，号荔轩，一号楝亭。以世胄袭职，官通政使，督理江南织造、显贵垂三十馀年。一意嗜书，藏弆古本逾万卷。五七言韵语尤攻研入妙，著有《楝亭诗钞》。爱才恤士，更所性生，知名之士，满集幕下。公少时曾以诗请贽于先祖，今遗集犹藉公之力，得以流传云。</p><p>区中噪黄金，文字辱埃壒。世情重轩冕，鄙吝根心肺。公也富贵人，寄怀超物外。汲古常一编，称诗得三昧。明德更难忘，先集流传赖。</p><p>杨锺羲《雪桥诗话三集》卷第四叶二十：“朱竹垞《曝书亭集》亦楝亭所刊。”按查慎行序云：“晚归梅会里，乃合前后所作，手自删定，总八十卷，更名《曝书亭集》。刻始于己丑秋，曹通政荔轩实捐赀倡助。工未竣而先生与曹相继下世。贤孙稼翁，遍走南北，乞诸亲故，续成兹刻，断手于甲午六月，于是八十卷裒然成全书矣。”此寅最后所刻之书，未成而殁矣。《古学汇刊》载朱竹垞书柬，其第五札云：“……拙藁已录三之二矣，荔轩顷来促，然名山此席，恐尚未稳，十九复酱而已，山村藁跋未就，客（容）再面商之。醧舫手复六月十四日”即刻集时事也。</p><p>九月二十三日，八贝勒，内务府总管赫弈、署总管尚志傑〔当作之傑〕、郎中海章等有题奏讯问寅、煦家人等取付款项事。</p><p>其原件略云：“据讯问曹寅之家人黑子，回称四十四年由我主人曹寅那里取银二万两，四十六年取银一万两，皆交给灵普了，听说去南省时取了银一万两，不知交给了谁。又每月给戏子工匠等银两，自四十四年二月起至四十七年九月止，共银二千九百零四两，都交给他们本人了。由曹寅那里取银共五万二千九百零四两。又讯问李煦之家人蒋德，回称四十五年由我主人李煦那里取银二万两，交给灵普了。听说去南省时取银一万两，不知交给了谁。又每月给戏子工匠等银两自四十五年三月起至四十七年九月止，共银二千八百五十六两，都交给他们本人了。由李煦那里取银共三万二千八百五十六两。由两家总共取银八万五千七百六十两。中除给戏子工匠之五千七百六十两既皆照给本人可以不查外，将交给灵普之六万两讯问灵普，回称曹寅、李煦送来之银两，我皆交给太监郑启、高三卞了。又问郑启，回称我不知道此银，高三卞、邓桢知道。又问邓桢、高三卞，回称各处用银四万两，记有帐目，又交广储司收存二万两等语。再去南省时所取之银二万两既然曹寅、李煦之家人不知交付何处，请俟曹寅、李煦晋京时问明交给何人，另行具奏等因缮折。”末言：“奉旨依议，钦此。”</p><p>按此一事甚有关系。八贝勒者，胤禩也，康熙三十七年封为多罗贝勒，即为雍正改名“阿其那”之廉亲王，雍正之死敌也。其母良妃卫氏，本包衣家女（父内管领阿布鼐），故雍正最鄙视之，以为下贱所生。然此时领衔奏事，可知原亦曾为康熙之爱子。灵普〔按当译凌普，又作凌浦〕者，太子胤礽之乳公也（正如曹玺之于康熙为“嬷嬷阿妈”），其权势实盖内务府，亦雍正所素来最忌恶之人。余尝谓康熙皇子以江南织造衙门为其取钱取货的“庄号”“代办处”，观此可以为证。此时盖以胤礽种种劣迹，康熙每闻餘子告发，故有查报之举。其事固不干别人，织造人员不过被迫付款。迨至雍正时，则此等难于支应之事悉皆成为罪状。自四十四、五年，至此不过三年间，仅胤礽一人自两织造取银即达八万五六千两之多，寅、煦二人此种“支应之难”，不难想见，而至雍正时则查关系、追亏空矣。</p><p>九月二十四、五日，寅、煦各有折报悉十八阿哥、异常之变事。</p><p>寅折云：“臣于本月二十二日得邸报，闻十八阿哥甍逝，续又闻异常之变。臣身系家奴，即宜星驰北赴，诚恐动骇耳目，反致不便。二十三日以来，民间稍稍闻知，皆缎布两行脚力上下之故。”煦折略同，云：“又闻意外之变”，因“恐众人骇异，俟臣十月差满，随星驰进京”云。朱批：“知道了。凡苏州尔之所管匠人等无用的小人之费用，都该查明，尔到京中面奏。”按十八阿哥指胤祄，母密妃工氏，知县王国祯之女。胤祄九月初四日殇，年八岁。所谓异常之变，指太子胤礽事。参看后文。</p><p>本年三月初一日，寅有报自兖至宁一路闻见折。煦屡有报四明山“贼”、朱三太子，和尚一念等“逆案”折，文繁不录。</p><p>本年五月，谕大学士等：南巡见洪泽湖风浪危险，堤岸斗立，船只触石损坏伤人，特命河臣沿湖堤创立救生木桩，数年来收益，此时应加增修，愈多愈善，“嗣后著江宁、苏州、杭州三处织造每岁于节省银内各捐五百两，解进总河衙门。”总河如移用此款，从重治罪。</p><p>八月，皇十八子胤祄病笃，康熙帝往永平拜昂阿看视。</p><p>传谕扈从大臣等：“近日闻诸阿哥常挞辱诸大臣、侍卫，又每寻衅端，加苦毒于诸王贝勒等，……横作威势，致令臣仆，无以自存，是欲分朕威柄以恣其行事也。”</p><p>九月诏诸王大臣、侍卫、文武官员等齐集行宫前，命皇太子胤礽跪，康熙帝垂涕训之，语间并痛哭仆地。</p><p>文甚繁，不能备引。有云：“……唯肆恶虐众，暴戾婬乱，难出诸口”；“僇辱在廷诸王贝勒大臣官员，专擅威权，鸠聚党与，窥伺朕躬，起居动作，无不探听”；“如平郡王纳尔素、贝勒海善、公普奇等俱被伊殴打”。</p><p>又云：“朕巡幸陕西、江南、浙江等处，……未尝跬步妄出，未尝一事扰民，乃胤礽同伊属下人等，恣行乖戾，无所不至，令朕赧于启齿，……”又云：“又朕知胤礽赋性奢侈，著伊乳母之夫凌普为内务府总管，俾伊便于取用。孰意凌普更为贪婪，至使包衣下人无不怨憾”；“穷奢极欲，逞其凶恶”；“今更滋甚，有将朕诸子不遗噍类之势”。</p><p>又云：“更可异者，伊每夜偪近布城裂缝，向内窥视。从前索额图助伊潜谋大事，……今胤礽欲为索额图复仇，结成党羽，令朕未卜今日被鸩，明日遇害，昼夜戒慎不宁！”命将索额图诸子“俱立行正法”，党羽充发盛京，将胤礽即行拘执。</p><p>谕领侍卫内大臣、满洲大学士、前锋、护军统领参领、侍卫、满洲侍郎等官：</p><p>“朕从不令外间妇女出入宫掖，亦从不令姣好少年随侍左右，守身至洁，……今皇太子所行若此，朕实不胜愤懑，至今六日未尝安寝！”话次“涕泣不已，诸臣皆呜咽……”</p><p>抵京后，将胤礽拘于上驷院旁，命胤禔、胤禛看守。</p><p>按李光地《榕村语录续集》卷十五曾记云：“……当东宫废时，风声恶甚。……废太子不妨，杀太子不可。……至于杀之，则不祥之事莫大焉。“据此可知康熙原欲杀胤礽，不止于废锢也。胤礽之事，一部分出于其争位者兄弟之倾轧挤陷，增饰恶名，及其既废，群以众恶归之，所谓“墙倒众人推”者是；然胤礽之婬贪横暴，种种过恶，亦自有其应得之罪也。</p><p>以废皇太子胤礽，颁诏天下。</p><p>有云：“……屡次南巡江、浙，西巡秦、晋，皆命胤礽随行，原望其谙习地方风俗，民间疾苦，乃辄强勒督抚大吏及所在官司，索取财贿。所用宵小匪类，尤恣意诛求，肆行攘夺……”接观此诸语，则陈鹏年等之获罪固不足异，而曹寅，李煦之亏空巨款，百般支应之窘态，从可知矣。</p><p>谕诸皇子将各属下人严行禁戒，勿令生事。</p><p>略云：“尔等护卫官员、乳母之夫，并随从人等，多系下贱无知之人，必有各为其主、在外肆行者。如胤禔之太监三四人、护卫一二人，妄探消息，恃强无忌，朕悉知其姓名。况胤禔之人，见杀于人及因罪充发者亦复不少。”（接言胤禔暴逆情事）。</p><p>署内务府总管事八贝勒胤禩等奏查凌普家产。</p><p>召诸皇子，锁拏胤禩。</p><p>按胤禩乘胤礽被废，钻营益力。有相面人张明德谓胤禩“后必大贵”一案。又查凌普家产不实，康熙帝谓其博名买好，“是又出一皇太子矣！如有一人称道汝好，朕即斩之，此权岂肯假诸人乎！”至是责其谋害胤礽，事皆败露，命锁拏交议政处审理。胤禟、胤禵出为胤禩辩护，“上震怒，出所佩刀欲诛胤禵，胤祺等跪抱劝止，乃命诸皇子挞胤禵，并与胤禟逐出。”</p><p>十月，谕诸皇子、议政大臣以次各官，数胤禩之过。</p><p>略云：因胤礽奏告胤禩听信其乳母之夫雅齐布之言擅责御史，胤禩遂与太子为仇。“今立皇太子之事，朕心已有成算”，但不令人知。旋又谕领侍卫大臣等：</p><p>“张明德于皇太子未废之前，谋欲行刺，势将渐及朕躬。据彼言有飞贼十六人，已招致两人在此。……又云得新满洲一半，方可行事。”命锁拏布穆巴等严讯。旋经审明，胤禩、普奇革去贝勒、公，为闲散宗室，馀无罪释放，张明德凌迟处死。</p><p>寻又出胤祉奏报胤禔与习咒人术者及喇嘛等来往，讯明欲咒诅废太子，并搜得镇魇物十馀处。胤禔咒人及杀人之事发，命加监视看守，“略有举动，即令奏闻。”</p><p>十一月，胤禔革去王爵，在府幽禁，将上三旗分与佐领撤回给与胤禵，镶兰旗所分佐领给与弘玉，其包衣佐领及浑托和人口，平分各与胤禵、弘玉。</p><p>召满汉文武大臣于畅春园，议身后当立之事，命群臣各举所以为宜。群臣不敢议。阿灵阿、鄂伦岱、揆叙、王鸿绪遂暗中活动，令诸人举胤禩。独李光地婉陈太子可医。会日暮始罢，命明日再议。</p><p>按以上种种事态，即寅、煦折中所云“异常之变”也，此为历年以来诸皇子争权谋位复杂矛盾之总爆发。太子、凌普一面，胤禩、胤禟一面，皆与曹、李二家发生相当之关系，因而直接左右二家将来命运。宫廷事秘，吾人今日所得而知者不过鳞爪而已，然就官书所肯透露者，极力简叙，亦已觉烦矣。论及此等事，尤有一义当知，即官书中凡涉胤禩、胤禟、胤禔等人，无一好语，而独于“皇四子”（即胤禛，后为雍正皇帝）处处暗示其为“完人”，且父子情亲、一似康熙帝早已属意于彼者，此则胤禩辈固多罪过，而特于书册溢恶之意可觇，唯美化胤禛，虽史臣不敢不尔，然亦有授意使之曲笔效命者矣。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/hongloumengxinzheng/237230.html' class='pagedaohang'>【上一篇】<i>:中期（康熙二年--康熙五十一年）［十三］</i></a></span><span class="tomenu"><a href="https://aaoe.github.io/sidamingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/hongloumengxinzheng/237228.html' class='pagedaohang'>【下一篇】<i>：中期（康熙二年--康熙五十一年）［十一］</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidamingzhu/xiyouji/" target="_blank">西游记<i>></i></a>  <a href="https://aaoe.github.io/sidamingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidamingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidamingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidamingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidamingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidamingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidamingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidamingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidamingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>