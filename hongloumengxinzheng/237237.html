<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>红楼梦新证_中期（康熙二年--康熙五十一年）[四]</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidawenxuemingzhu/hongloumengxinzheng/">红楼梦新证</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/sidawenxuemingzhu/'>四大文学名著</a> > <a href='https://aaoe.github.io/sidawenxuemingzhu/hongloumengxinzheng/'>红楼梦新证</a> > </div>
<div class="kind">
  <h1 class="h11">中期（康熙二年--康熙五十一年）[四]</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidawenxuemingzhu/hongloumengxinzheng/237238.html' class='pagedaohang'>【上一篇】<i>:中期（康熙二年--康熙五十一年）［五］</i></a></span><span class="tomenu"><a href="https://aaoe.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidawenxuemingzhu/hongloumengxinzheng/237236.html' class='pagedaohang'>【下一篇】<i>：中期（康熙二年--康熙五十一年）[三]</i></a></span>
</ul>
<div class="articleContent" id="articleContent"> <p>一六九〇　康熙二十九年　庚午</p><p>孙氏五十九岁。</p><p>曹寅年三十三岁；四月，自广储司郎中兼佐领，出为苏州织造。</p><p>《江南通志》卷一百五《职官志》，《文职》七，叶九载：“苏州织造：曹寅，满洲人，康熙二十九年任。”尤侗《艮斋倦稿》卷十叶二《司农曹公虎丘生祠记》云：“司农曹公之驻节吾吴，自庚午四月。”《八旗通志》卷五《旗分志》载正白旗包衣第五参领第三旗鼓佐领：“郑连缘事革退，以曹寅管理；曹寅升任江宁织造郎中，以齐桑格管理。”按曹寅出任织造，自苏州始，非直接出任江宁；自佐领以至织造，中间必经先为内务府郎中员外，方得简用；曹寅之晋郎中，早在二十三年玺卒后，所云“升任江宁织造郎中”，语欠妥恰。张伯行《祭织造曹荔轩文》：“至于佐领本旗，……晋秩郎署，……于是特简织使，……初莅姑苏，……继调江宁，……”叙次最清最确，《八旗通志》等官修书之不可尽为据者，比比皆是，宜详审焉。《江南通志》云：“苏州织造始于顺治三年，兼督苏、杭；至十年归并一局，遂止管苏州。”曹寅自慎刑司郎中调广储司，未详确年，其出任织造前系广储司郎中，见内务府档，已见第二章所引。内务府诸司官以广储司郎中为最高，参看《清宫史续编》卷五十三《宫殿·外朝》三，有按语云：“臣等谨案：内务府衙门，我国初裁抑中官，肃清内政，爰创斯制，以总管内务府大臣统之，于满洲文武大臣或王公内简用，掌内府一切事务，奉宸院、武备院、上驷院并隶焉。所属广储、会计、掌仪、都虞、慎刑、营造、庆丰七司，内广储司管理六库郎中二员，秩在诸司之上。至掌治堂事，总理府属及各司院事宜，则有堂郎中一员，或由六库郎中升用，或择院卿及内府护军统领摄之。盖总管内务府大臣下，即以堂郎中为要职。等秩厘然，一扫明代内官监司之积弊。”</p><p>八月十九日同余怀、梅鼒(zī)、叶藩赴尤侗揖青亭约，会饮赋诗，并下画师作《会饮图》。</p><p>尤侗《西堂餘集》自撰《年谱》卷下叶十二</p><p>康熙二十九年庚午，年七十三岁。八月与织部曹子清寅、余淡心怀、梅公燮鼒、叶桐初藩会饮揖青亭赋诗。</p><p>按《苏州府志》卷二十八叶十六云：“尤侍讲侗宅，在新造桥；有鹤栖堂，圣祖仁皇帝御书赐额，园曰亦园，有揖青停、水哉轩。”</p><p>尤侗《艮斋倦稿》卷四叶五〔庚午〕</p><p>八月十九日曹荔轩司农同余淡心、梅公燮、叶桐初过揖青亭小饮，拈“青”“池”二韵二首</p><p>点缀乾坤一草亭，逢迎赖有远山青。秋来已是七八月，客至恰如三五星。最恋斜陽移古道，细看落叶间浮萍。人生邂逅须行乐，只读《离騷》休独醒。</p><p>老圃原于野性宜，西园公子肯来迟。不嫌张翰莼羹淡，偏爱陶潜菊径欹。禾黍当秋都覆岸，芙蓉向晚尚临池。残樽未了催灯火，收拾诗囊付画师。曹公许令画师作画</p><p>按《楝亭诗钞》卷二有“尤悔庵太史招饮揖青亭，即席和韵”一诗，即步“亭”韵者。</p><p>九月初，杜岕自金陵来吴；未行，先寄诗述怀。</p><p>杜岕《些山集辑》卷第二叶七</p><p>将之吴门述怀呈荔轩</p><p>畴昔钓海水，籊籊(tì)青竹竿；心慕列仙人，邂逅浮云端。我友在霄汉，讨论尝未殚；忆与订久要，契阔江之干：鸣钲送远行，握手起长叹。迢递倏五载，重来续交欢；此事诚旷典，私庆如还丹。譬喻两琪树，出处各岩峦：上枝承雨泽，六根快游槃。游槃夫何如，鼓枻秋水澜；八月候雁飞，吴门心所扳；千人石上月，九月零露漙；延龄振芬葩，服之生羽翰；遥望莫厘峰，如授风雅坛；木穉香满路，洞庭多橘官。君撞万石钟，我歌唯一箪；更拟窥溟渤，晞发于洧盘。人生苦局促，胸次不得宽；谁知梅花洁，谁念瑶草寒。泛览人境外，学道惟两端：寂寞叩名理，泬(氵寥)(liáo)纵奇观。太湖只杯水，历历穷星滩；傥遇盖公辈，苍生可以安。场藿谢知己，松云豁肺肝；书此志远游，取琴重为弹；皪(lì)哉匡时略，谅弗弃猗兰。</p><p>初七日，尤侗有词祝三十二初度。</p><p>尤侗《艮斋倦稿》卷四叶九〔庚午〕</p><p>寿曹子清织部　瑞鹤仙</p><p>当年曹子建。向邺台拟古，洛川思艳。君身恰重转。又、垂翎帐殿，鸣鞘沙苑。君王亲遣织璇玑，吴门匹练。早、彰施日月山龙，补就衮衣巍焕。　还羡：锦心绣口，巧夺支机，天章云汉。闲情游览：绿树底，青山畔。问、秋风乍起，重陽近也，正值海筹添算；待倾杯，摘取茱萸，龙山高宴。</p><p>九日，招杜岕虎丘观穫，各有诗。</p><p>杜岕《些山集辑》卷第二叶七</p><p>九日荔轩招泛虎丘观穫</p><p>勾吴本乐郊，一水灌林麓；朅来谂岁时，风土散丝竹。眷兹九日宴，谁秉风雅轴：司农设觥船，匕箸不烦督。胸中奇趣翻，厌寻繁与簇；石湖路非远，亦屏窠臼熟。望望虎丘侧，登高艤渔屋；买菱充野膳，结荷将水宿；拥楫数回转，松怪变寒燠。俄顷得稻田，肆瞻果丽瞩；稏(yà)(禾巴)(bà)刈如云，桔槔以崖腹；吾侪野人辈，想见涤场福。是日值微雨，千林尽膏沐；缓带倾庶馐，高言及采蓄；胜游但如此，何减东篱菊。</p><p>《楝亭诗钞》卷二有《泛舟虎丘观穫得菊字》诗，即同时所作。</p><p>寅既至苏，作怀楝堂；又以《楝亭图》徧征题咏；时过访叶燮，有赠答；燮为作《楝亭记》。高士奇、王鸿绪、王丹林等皆有《楝亭诗》。</p><p>叶燮《巳畦诗集》卷七叶十五</p><p>曹荔轩内部过访有赠即和韵答〔庚午秋〕</p><p>青翰乘潮下，萝门气破秋。白鸥驯乍起，红树艳争浮。道合双忘分，时平百不优。尽挥千骑拥，端为野人留。</p><p>野市无兼味，村醪酌几蕉。官高摒曲礼，地峻傍神霄。百代空群铸，秋毫自猎晓。山灵如欲舞，故故送微飚。</p><p>衰柳疏堪把，秋深造物心。四山争送客，空涧落馀音。沙上虚翘鹭，舟中未罢琴。归涂明月出，应见照遥林。</p><p>按同叶有《叠韵答桐初侄》诗，中云：“快酬知己愿，长为郑公留。”又叶十六有“庚午春王，桐初侄远来访卧槽堂，贻五言二章，次少陵西枝村韵别去；至秋复来，始得次韵答之。”诗，中云：“子有贤主人，谓曹荔轩。歌啸可不屏。”所谓“郑公”及“贤主人”皆指曹寅而言，可见叶藩时已入寅幕。藩字桐初，杜茶村之婿；《楝亭诗钞》卷一有《喜叶桐初至》与《送桐初》二诗。</p><p>叶燮《巳畦文集》卷五叶十一</p><p>楝亭记</p><p>故大司空曹公于康熙口［注］年奉天子命，董治上方会服之事，开府于江南之江宁。惟昔虞廷，职为汝明之官，以佐天子垂裳黼黻之治；位近而清，尊而暇。公在事历二十馀年；其初至也，手植一楝树于庭，久之，树大可荫，爰作亭于其下，因名之曰楝亭。公以暇辄偃息于斯，以寓其先忧后乐之意。今司农公荔轩及弟筠石两先生，公之贤嗣也；天子仍授司农公以公之官，而移府治于苏州，乃绘楝亭以为图，于先泽三致意焉。海内贤大夫士名公卿至传观为盛事，咸作诗歌以称述之。燮最后获观，乐其流风馀韵之必传也，乃作而言日：昔人有言“君子可寓意于物，而不可留意于物。”夫意之所寓，其人之品行、事业、道德、文章，皆于是乎在。故古之君子，有不敢苟焉于此者也。夫亭以木名，而木维楝，不同于楩、楠、杞、梓之为材，然有华有实，可藉以为用，又大异乎樗栋之为散材。--其为物盖处乎才与不才之间，不与物竞，殆全其天而保其真者也。人之才不才，相去固不可同日语矣。不才者无论，其以才见者，古今来成事功者固不乏，然或不克成；既成矣，而多鲜克终者；如汉韩、彭，如关、张，如唐李光弼，如李德裕，如宋南渡一二将相，是皆以才见而为后人所叹息者也！若能处乎才不才之间，然后为善用其才，而才始大：古之人，帝王则汉高，人臣则诸葛孔明、郭子仪之类是也。功成而天下晏如，身同于磐石之安，为不可及。今公为天子左右疏附之臣，职在服采承御之事，其所以迪恭俭、谨节文、昭轨物、正经费；凡启佑孚格于无形无声之地者，公岂欲有所见其才哉，而含生托芘，犹广厦万间，重荫无穷，有如此木矣。登斯亭也，廓焉洞达，八方俱瞩；公于此时，所以乐其天而息其真也，宁有既乎？司农公曰：“善！此吾先司空之心也。”燮遂拜手而书之。</p><p>按叶燮此记，因一亭而远引韩、彭、葛、郭之例，似比拟不伦，盖虽作者寓意，亦必二人谈次曾及于此，与杜岕诸诗，皆可合看，燮字星期，号巳畦，进士；宝应知县，以伉直忤巡抚，被劾归，晚居苏州横山，小园曰独立苍茫处。燮为绍袁子，绍袁妻沈宛君工诗，五子三女，皆有文采，女小鸾尤有名，未嫁而夭。其一门《午梦堂集》，颇予《红楼梦》以一定影响。</p><p>高士奇《归田集》卷第五叶二〔庚午九月〕</p><p>楝亭诗曹荔轩户部索赋</p><p>独树官斋外，依然手泽餘。数来花信晚，看到月痕虚。温室亲移植，甘棠戒剪除。颇闻遗爱在，父老为欷歔。</p><p>闭户日无事，年来学灌花。偶披嘉树传，转忆世臣家。直干占风力，浓陰饱露华。西亭能继迹，未许问梨楂。</p><p>王鸿绪《横云山人集》卷之十四叶五</p><p>曹荔轩楝亭图</p><p>束发诵三百，蔽芾南国棠；遗爱在斯民，犹戒翦拜伤；何况仁孝心，手泽讵忍忘？猗欤司空公，惠政敷江乡；官廨植嘉木，蔼蔼扬清光；蟠根滋地脉，繁实凌冰霜。茅亭却丹雘，素心用何臧；婆娑一枝下，授经声琅琅。哲嗣双凤举，苞采辉巗廊；伟略裕终、贾，丽藻追班、扬。惟帝日作服，黼黻资垂裳；元方拜命出，玉节来金阊。黾勉公务余，秋色忽己苍；万山隔亲舍，白云邈茫茫；长叹感风木，物在人云亡；忾僾若闻见，燕、吴遥相望；蓼莪怀罔极，三复尝淋浪。古来艺苑内，奇树标篇章：孔明庙前柏，德操园中桑；君子志隐节，大匠惜栋梁；岂若本至德，乔荫含馨香。试展《楝亭图》，难以绘事量；渊哉霜露思，永与日月长。</p><p>按诗中“元方拜命出，玉节来金阊。黾勉公务余，秋色忽已苍”四句，明为曹寅出任苏州时语，故系于本年。《楝亭图》第三卷此诗写本同，唯“在斯民”作“在民志”；“终贾”作“平勃”。末云：“赋赠子翁老先生，兼祈教正，云间弟王鸿绪。”以上高、王两家，皆去年被参“归田”之人也。</p><p>《楝亭图》第二卷王丹林跋诗</p><p>老树垂垂一盖圆，红亭低覆白门边。春风二十三番后，花信重逢梦雨天。</p><p>庚午秋日题，钱塘王丹林（赤山）。</p><p>按王丹林，字赤抒，钱塘人，官中书舍人，著有《野航诗集》。</p><p>十月十一日复携余怀、叶藩、董麒过尤侗水哉轩小饮，余、尤有诗。冬，与诸同人玩雪。</p><p>尤侗《艮斋倦稿》卷四叶七〔庚午〕</p><p>十月十一日曹荔轩、余淡心、叶桐初、董观三水哉轩小饮，是日大风微雨，和淡心韵二首</p><p>昨日斜陽今日风，与君把酒对寒空。谁能唱和《竹枝曲》，诸公和予亦园竹枝诗。聊可淹留桂树丛。阮籍、公荣堪共醉，子云、司马本同工。他年此景成追忆，人在深灯细雨中。</p><p>背秋又见雁飞过，萧瑟凉飚落败荷。常怪画家风景少，画有雨景雪景无风景。最忺诗客酒情多。维忧老用姑安坐，不醉无归止隔河。翻念关山人沐雨，墙乌水马满江沱。</p><p>尤侗《艮斋倦稿》卷四叶二十六《曹太夫人六十寿序》云：“当司空在金陵，尝筑楝亭；今农部于姑苏作怀楝堂以志慕。”叶燮《楝亭记》则谓：“天子仍授司农公以公之官，而移府治于苏州，乃绘楝亭以为图，于先泽三致意焉。海内贤大夫士名公卿至传观为盛事，咸作诗歌以称述之。燮最后获观。”“最后获观”者，但指是在苏州之事，况张芳于二十三年即已为作《楝亭诗》，足证《楝亭图》征咏，自曹玺逝后即己开始。叶燮《楝亭记》无年月，唯叶、曹今秋相晤，互为倡和，疑亦即今秋所作。冬日玩雪事见明年条下引韩菼诗注。</p><p>是年正月，大学士等察复，前明宫内年用银九十六万九千馀两，又光禄寺年拨二十四万馀两，今止用三万馀两；前明宫殿楼亭门数，共七百八十六座，今不及十分之一；宫中妃缤以下、使令老妪洒扫宫女以上，合计止一百三十四人。</p><p>按康熙曾语及宫中费用视明削减之比，文繁甚详。然尔后弊端日启。观陈康祺《郎潜纪闻初笔》卷六所云：乾隆四年大司空赵殿最以祀太庙庆成灯“不当上意”而左迁，其故则“故事内务府有营造，率资经费于工部，而府员冒滥支销，以为习惯，工部莫敢谁何也。会重筑郊坛弛道，公庀材数工，核减府员所估之什九而事集，内务府诸郎群聚而谋所以去之，故有是谴”。事见《鲒埼亭集》。陈氏因论曰：“敬案本朝列圣躬行节俭，宫闱日用之数，视前代不过什二三，而内务府堂郎中皆视为脂膏窟泽，相沿积习，几无一洗手奉公之人。有心国计者，倘能奏请裁汰内府冘(</p><p>yóu)员，凡宫中岁费，定为常经，按季由户部承应，则亦慎重度支之一端也。”附按庆成灯者，宫中所设各色明角灯，统名庆成。奕赓《寄楮备谈》：“新春内廷各处例悬各色明角灯，俱名庆成灯。”《红楼梦》亦曾写及园门两旁悬大号明角灯。</p><p>六月，江南江西总督傅拉塔奏参大学士徐元文、原任刑部尚书徐乾学，纵放子侄家人等招摇纳贿，争利害民，所行劣迹共十五款，江苏巡抚洪之傑趋附献媚，甚为溺职。命所参各款免其审明，徐元文著休致回籍。</p><p>按李果《在亭丛稿》卷一叶五《书慕庐先生手简后》云：“康熙庚午，尚书领书局于洞庭东山，先生排纂随左右。官斯土者与尚书相仇构，奸民摭他人事牵连及尚书，祸至不可测。门人宾从，摇手不顾；独先生于波撼震虩(右为‘危’)之中，挺立相依；谤焰亦渐息。……是时圣祖皇帝有大小臣工各释朋党之谕，乃知圣主深仁，久在覆帱之内。……”所记即此时事。参看三十二年条下引徐乾学诗。</p><p>七月，康熙帝在军中，因有疾，命皇太子胤礽、皇三子胤祉往迎，既至，略无忧戚之意见于词色，以胤礽“绝无忠爱君父之心”，心甚不怿，令先归。</p><p>十月，编修杨瑄撰内大臣都统一等公舅舅佟国刚祭文，引用王彦章事，又于旗下官员多寓不美之词，于汉人则铺张粉饰，命革职，发往奉天入旗当差。</p><p>十一月，以军机贻误事，裕亲王福全罢议政，罚俸三年，撤三佐领；佟国维、索额图、明珠等皆罢议政。</p><p>----------------</p><p>注：</p><p>原文中本如此。</p><p>一六九一　康熙三十年　辛未</p><p>孙氏六十岁。</p><p>曹寅在苏州织造任。年三十四岁。</p><p>元旦，以兔羹贻尤侗，侗诗及之。</p><p>尤侗《艮斋倦稿》卷四叶十（辛未）《春朝偶成》诗云：“兔羹鹿脯贻来远，煮酒贪依炉火红。”注：“兔羹，曹使君所贻。”</p><p>春，吴之振有诗题《楝亭图》。三月十五。尤侗作《楝亭赋》。四月，陆漻作《楝亭图》。</p><p>吴之振《黄叶村庄诗集》卷七叶三十三</p><p>题曹子清工部楝亭图〔辛未春〕</p><p>画舫听歌记夜分，深杯絮语蔼春云。两晤尊公于胥关，谭饮甚畅。文章重见波澜阔，騕褭行空更不群。</p><p>楝子酸辛株叶浓，楝花开处饯春风；迫凉大好茅亭坐，强半寻诗到此中。</p><p>司马传书称令德，书升。容台屈指数奇才。伊在。条桑树底亲提唱，更向横塘勘验来。</p><p>墙东红杏色芳敷，老桂梢云不待扶；手泽几年都翦伐，那堪重对《楝亭图》。</p><p>册中查老诗书画，三绝今堪比郑虔；紫风天吴颠倒在，装潢好手为重编。</p><p>按第一首前二句属曹玺，用韩愈“蔼噶春空云”句意，足见玺能文事。诗中书升指顾宣；伊在指顾汧；星期指叶燮。查老当即查二瞻；《楝亭图》今存四卷，张伯驹先生旧藏，今归北京图书馆。独此卷散佚，卷中尚当有钱秉镫等多人题咏，惜俱不可考矣。吴之振，编《宋诗钞》；叶燮，著《原诗》，皆清初影响极大之诗坛理论家。之振，字孟举，浙江石门人，贡生；其《宋诗钞》与吕留良合选。</p><p>杨锺羲《雪桥诗话三集》卷四叶二十一</p><p>吴孟举为题《楝亭图》云：“画舫听歌”“司马传书”〔全文已见上引〕。师友之间，其成就非无自矣。</p><p>尤侗《艮斋倦稿》卷五叶一</p><p>楝亭赋并序</p><p>司空曹公，开府东冶；手植楝树，于署之野；爰筑草亭，阑干相亚；言命二子，读书其下：夏日冬夜，齗齗如也。我公即世，典刑徂谢；帝招长君，嗣服官舍。攀条流沸，追思逝者；绘图在右，陈诗在左；朅来吴门，卷页盈把，谓“子赋之，以续《南雅》。”予应曰“诺”，援笔敬写：</p><p>若乃三山萃嵂，二水沦涟；青溪栅畔，朱雀桁边：宋苑以梅花作殿，秦淮以桃叶名船。望高堂之冠日，瞻直木之参天，有楝树焉：盘根轮囷，交枝蓊鬱；葳蕤发葩，</p><p>磥(</p><p>lěi)砢结实；味分苦叶之匏，香夺黄肠之柏；散垂铃索之金，坚凝茱萸之石；獬廌资以为粮，鵷雏采以当食；蛟螭潜避其形，仓庚偷染其色。谁其种之？曰有司空：平陽苗裔，谯国英雄；承天子命，作服江东；委蛇退食，爱此芳丛；移播墙陰，玉树菁葱。其始茁也，小如五粒之松；其继长也，高如百尺之桐：象依依于绿柳，埒摄摄于丹枫；汉并将军之号，秦次大夫之封；甘棠则憩召伯，三槐则荫王公；养以一百五日之雨，殿以二十四番之风。厥名维何？楝者练也：取以尚衣，五采乃见，佐嫘祖之璇玑，襄天孙之云汉，施藻火之陆离，彰山龙之糺(</p><p>jiū)缦；固衮职之所需，宜我公之乐玩。于是载经载营，载构斯亭：南荣映碧，北户含青；烟云绕砌，花鸟充庭；风来曲槛，月上疏棂；凉宜消夏，暖可藏春；树得亭而为主，亭得树而为宾；观树俯而亭仰，若主送而宾迎；喜两美其必合，锡“楝亭”之嘉名；非劳劳之可比，岂赏心之能称；又何况于兰台、桂观、竹楼、草阁之纷纷者哉！尔其居有绳床，食有虀臼，琴瑟在御，鼎彝维祸；书架等身；笔囊随手；朝延王、谢之客，暮集邹、枚之友；携乌衣之子弟，巧趋跄于左右。昔有才子，子桓、子建；今有才子，子清、子猷：二惠竟爽，两难相求；目营四海，胸罗九丘；时采衣兮起舞，或佩剑兮遨游；览文木兮解赋，援茂树兮淹留。呜呼！岁在龙蛇，骑箕忽往；武帐已空，文园谁赏；帝念旧人，象贤是奖；俾绍前休，官衙重上；走马秣陵，江山惝怳；凄槍庭帏，寂寥几杖；人之云亡，树犹无恙。公子于是痛风木之不待，悼音容之杳无；感白杨之已拱，惜黄楝之未枯；睹残碑而堕泪，怀遗泽而摩挲；告文人以作记，乞画师以成图；虽驻节于吴下，还系心于南都。孝子啜以泣矣，诸君赠以长歌；桑梓必恭敬止，楷模效法如何？衣冠宛在板屋，魂魄犹恋茗柯；桓司马莫伤摇落，殷东陽休叹婆娑。罗居通之墓庐，应生芝草；王伟元之书卷，终废蓼莪。</p><p>按《楝亭图》第四卷载此赋爰筑作“爰构”，绿柳作“杨柳”，餘并无异。末云：“康熙辛未春三月望日，长洲尤侗谨撰并书。”</p><p>四月十一日，同叶桐初、程正路、朱赤霞过尤侗亦园揖青亭小饮，侗有诗。</p><p>尤侗《艮斋倦稿》卷四叶十一〔辛未〕</p><p>四月十一日曹荔轩同叶桐初、程正路、朱赤霞过亦园小饮，拈“揖”“青”二韵)</p><p>去冬冰雪坚，今春风雨急；主人不窥园，有客无门入。荏苒朱夏初，万树皆碧色；莱花亦已残，馀香尚堪拾。高轩来何迟，不速三人集；欣然陟亭皋，洒扫治茗汁。孤云相徘徊，众鸟飞习习；骤闻笑语喧，田夫荷锄立。小憩却尘嚣，都忘在城邑；倘能一斗醉，酒浆正可揖。揖通作挹，荀子：拱挹。</p><p>天地何偪侧，万事徒劳形；守此一亩居，终日柴门扃。草木渐畅茂，池际聚浮萍；当食栖鸟下，将歌游鱼听。偶然一壶酒，独醉还独醒；何意处士谷，忽来郎官星。幸无车马喧，不惊草堂灵；素心相与偕，林下风泠泠。薄酒亦不辞，聊以发沉冥；日暮且休去，远山尚餘青。</p><p>五月，张纯修倩姜宸英题《楝亭图》。</p><p>《楝亭图》第二卷姜宸英跋文</p><p>楝亭记</p><p>本朝设织造，江宁、苏、杭，凡三开府。故工部侍郎完璧曹公以康熙初年出苏州督理府事，继改江宁；省工缩费，民以不扰，而上供无阙。公暇，退休读书，除隙地作亭，相羊其中。今户部公时尚幼，朝夕侍侧，知其亭而不知其亭之所以名也。比奉命来吴门，纂先职，以事抵金陵，周览旧署，惜亭就圮坏，出资重作，而以手植之楝扶疏其旁也，遂名之为楝亭；攀条执枝，忾有馀慕；远近士大夫闻之，皆用文辞称述，比于甘棠之茇舍焉。余惟织造之职，设自前朝，咸领之中官，穷极纤巧，竭民脂膏，期于取当上旨，东南民力，不免有“杼轴其空”之叹！及于季世，大璫柄政，中外连结，钩党构衅，于至众正消亡，邦国殄瘁，斯一代得失之由，非细故矣。今天子亲御浣濯，后宫皆衣弋绨，为天下节俭先；两省织造，俱用亲近大臣廉静知大体者为之；而曹氏父子，先后继美。及是亭之复，搢绅大夫，闻先侍郎之追慕兴感，与户部公特诗歌唱酬而已。则夫生太平无事，所以养斯世于和平之福者何如！而是亭之有无兴废，可以不论也。辛未五月，与见陽张司马并舟而南，司马出是帖，令记而书之。舟居累月，精力刓敝，文体书格，俱不足观。聊应好友之命，为荔翁先生家藏故事耳。慈溪姜宸英并记于梁溪舟次。</p><p>按姜文谓曹玺初出苏州，继改江宁，盖误涉寅之宦迹而云然。</p><p>六月，尤侗宴诸同人于水哉轩纳凉观荷：是岁每月一会焉。</p><p>尤侗《西堂餘集》自撰《年谱》卷下叶十二</p><p>康熙三十年辛未年七十四岁。六月宴诸同人于水哉轩纳凉观荷，是岁每月一会，仿佛兰亭洛社之遗焉。</p><p>夏，作渔村诗，韩菼和之。</p><p>韩菼《有怀堂诗藁》卷二叶九</p><p>和曹荔轩使君渔村诗三首〔前四篇题辛末元旦〕</p><p>孤村斜倚郭，侧径少人行。踪迹泥涂好，风波欸乃轻。岸旁梁有笱，蝉外树无声。野老归来晚，柴扉月又明。</p><p>地僻无招引，使君辱款门。烟霞真有癖，阡陌久相存。自得濠梁趣，休将浊醒论。旧游指点处，风雪卷蓬根。去冬使君与诸同人玩雪。</p><p>浩荡从吾适，扁舟偶自东。花源不隔水，海鸟为多风。帆影千重树，篴声何处童？商量移小筑，心事与渔翁。</p><p>按渔村，在苏州娄门外右侧，寅尝欲小筑于此，见三十一年条下引尤侗诗自注及《楝亭诗钞》卷二《渔村》题下注。徐釚(qiú)亦有和渔村诗，皆步原韵者。寅晚年于扬州又筑涣湾亭，集渔家捕鱼，与此非一事。</p><p>秋，康熙帝从口外回，幸李士桢潞河第，赐膳。</p><p>按士桢不过一退休之巡抚耳，皇帝向无亲临此等人家之例。盖缘士桢之妻文氏（李煦之母），实亦皇帝保母，故一探视省问也。</p><p>九月初七日，寅三十四初度，吴中士夫为寿，征言于韩菼，菼为作寿序。</p><p>韩菼《有怀堂文稿》卷六叶八</p><p>织造曹使君寿序</p><p>物之可好者，有成与亏，固也；无成与亏，斯可好者无以易之。娱耳之声，夺目之色，当乎前，曾不足以一吷( xuè)。象、犀、贝、玉、珠、玑，非常珍怪之物，其流于人间若传置，而毁弃之时如瓦砾；至若锺、鼎、尊、罍、彝、舟之属，云雷、钿窠、山叶诸款识之奇，最为博古之家所爱玩，然无适于时，而存者亦仅矣。乃自唐、虞以来，册府之藏，图书之富，圣贤大经大法之传，汇之六经，殽之诸史，与夫诸子、百家、山经、海牒、稗官、杂记，以及于山农、医药、播种、神仙、方技之书：前者既以不可磨灭，后者方日多而未已，何其盛也！然则物之无成与亏于天地之间者，惟书寿也。抑亦犹有厄焉：古今所载，书之大厄凡有十，而士夫家之聚散不与。幸当其聚，卷轴之夥至数万，而未必能读，如富者之守财，不自挥斥，徒为他人愉耳。其能读之者，工文章以自名其家，其传者甚众；进而措之正，施之溥，使当世蒙其福，则传者少矣；又进而穷三才万物之理，天人性命之微，绍本统以惠后来，则传者无几人。然则书亦不能寿人，而在读之者，浅深小大，各以其量自寿也。以余所见，三韩曹使君子清，乃诚善读书者：其取之博，盖七略、四部、十二库，无不闚(</p><p>kuī)也；业之恒，环卫周庐，奉使北南，寝食居处，弗之一释也；情之专，声色货财之诱，蹋踘(jú)、博塞、青乌、快牛、驰骋之娱，弗之一问也。盖熟览于万物成亏之数，一切泊如，无易吾书者。顾独好射，以为读书射猎，自无两伤；间骑快马，拓弓弦作霹雪声，差强闭著车中作贵人；而餘矢纳房，与客酬对，捭阖古今，种别文家，源流高下，坐客默然无抗者，亦如子建之对邯郸生也。虽然，其志犹未已，将试诸政事，以究其实用，而尤志于圣贤之微言大义，即其遗书以探其至妙；以方富之年，积日新之学，浅深小大，其可量乎！余与使君同自出也；会董织造，驻吾吴，于其生日，吴中士大夫征余一言。夫使君之志即足千古矣，岂敢以祝史之言进，因本其所以自寿者寿之。</p><p>十月，张纯修复请戴本孝为楝亭作图题诗。</p><p>《楝亭图》第二卷图六戴本孝绘图并题诗</p><p>天章云锦迈芳型，遗爱人人仰楝亭。江气山光应护惜，感思霜露草青青。</p><p>辛未小春遇司马张公祖瓜浦署中，因出示荔翁老先生《楝亭图》册，委命续貂，寄呈。拜题小诗，兼请粲教。鹰阿山樵戴书。（本孝）</p><p>按戴本孝，字务旃，号鹰阿，江南和州人。布衣，著有《前生》、《餘生》诗稿，画得元人法。</p><p>十二月初一日，孙氏六十大庆，尤侗为作寿序。</p><p>尤侗《艮斋倦稿》卷四叶二十六</p><p>曹太夫人六十寿序</p><p>曹母孙太夫人者，司空完璧先生之令妻，而农部子清、侍卫子猷两君之寿母也。于今辛未腊月朔日，年登六袠；敝邑诸大夫，共酌大斗为祝；而侗之马齿长矣，宜昌言：若稽《虞书》，“帝曰，予欲观古人之象：日、月、星辰、山、龙、华虫，作会，宗彝、藻、火、粉米、黼、黻、絺绣，以五采彰施于五色作服：汝明。”盖衣服之制，与政通矣。维时禹作司空，故以命之。至于《周礼》，《冬官》缺，而其轶见《考工》，曰：“青与赤，谓之文；赤与白，谓之章；白与黑，谓之黼；黑与青，谓之黻；五采备，谓之绣。土以黄，其象方；天时变，火以圜；山以章，水以龙，鸟、兽、蛇，杂四时五色之位以章之，谓之巧。”此与《虞书》之言，若符合焉。假使古文复出，必曰：“维王建国，辨方正位，体国经野，设官分职，以为民极，乃立冬官司空，使帅其属而掌邦土。”则画缋之事，繄司空是属矣。由此观之，天子垂衣裳于上，而下有大臣经纶而润饰之，匪独外职修也，其为之内助者，不亦重乎。我国家设织作之局三：金陵也，姑苏也，武林也，若鼎峙然。其在金陵者，司空曹公，历任二十有二年。入朝陛见，则有衮衣之赐；大驾南巡，则有宸翰之颁。王若曰：“此朕尚衣老臣也，往哉汝谐！俾世是官可矣。”逮公即世，仍命长子寅继之；旋移节于姑苏。王又曰：“若考作室，厥子肯堂。往哉汝谐！尚克绍前人休。”磋乎！曹氏父子，其宣力机务，累承帝眷者至矣！而予窃听舆人之诵，皆谓太夫人之懿德，相夫教子，实与有助焉。盖太夫人之言曰：“吾闻诸《考工》矣，‘坐而论道，谓之王公；作而行之，谓之士大夫；治丝麻以成之，谓之妇功。’夫坐而论道，圣天子之事也；作而行之，子大夫之职也；吾为命妇，其敢忘丝麻之治乎？且敬姜之训文伯曰：‘王后，亲织玄紞；公侯之夫人，加之以纮綖；卿之内子，为大带；命妇，成祭服；列士之妻，加之以朝服。’古之制也，乐羊氏之戒其夫日：‘织自蚕茧，成于机杼；一丝而累至于寸，累寸不已，遂成大匹。若断斯织，则捐废成功，稽失时月。夫子积学，中道而归，何异断斯织乎？’然则此一织也，德行于是乎修，文学于是乎著，政事于是乎出。夫子勗哉，勗哉夫子！”予闻而叹。善乎！太夫人由《考工》之言，有妇道焉；由乐羊氏之言，有妻道焉；由敬姜之言，有母道焉：太夫人备矣。宜其协赞司空，光显鸿业，兼能玉二子以有成也。走居吴下，虽未获亲炙曹公，乃金陵之人，尸而祝之。及子清之来，相得甚欢。甫阅二载，姑苏之人，歌而颂之。难弟子猷，以妙才为朝廷筦册府，予恨相见晚，然长安之人，亦邮而道之。以是得列通门之末，奉教太夫人之前，其昌言也，不亦宜乎！当司空在金陵，尝筑楝亭，今农部于姑苏作怀楝堂以志慕。其事太夫人也，帣韝鞠(月卺)，尽晨夕之欢，北堂之下，又树蘐焉。农部可谓孝矣。以孝子介寿母，即鲁侯燕喜不过是。太夫人黄发儿齿，其怡然而受一觞乎！</p><p>《楝亭图》第二卷图五</p><p>辛未清和，写呈荔翁老先生正，晚学陆漻。</p><p>按陆漻，字其清，吴门医士。所居曰听云室，鉴藏图籍甚富。著有《持静斋书目》，《佳趣堂书目》。</p><p>以上凡《楝亭图》有年月可稽者，皆分系。尚有不著年月者十二家，连类附于一处，以备参考。</p><p>《楝亭图》第一卷潘江跋诗</p><p>楝亭行为子清曹老先生赋，并政。</p><p>楝亭楝亭谁是主？其枝蓊鬱其味苦；君家累叶笃忠贞，非此不足表翘楚。昔君先公涖吴阊，黼黻宸躬垂衣裳；亲承筐篚紬千缕，手补山龙焕七襄。乃植此楝庭之砌，柔条辄有千寻势；爱其结子可澣衣，特种金铃胜兰桂。吾闻蛟龙见楝怯，鵷食其实廌(</p><p>zhì)食叶；得气争高碍云霄，昕夕喜与心目接。君本绍衣补衮才，婆娑其下重徘徊；知是晋公亲手植，不比刘郎去处栽。暇日壅培纫为佩，于以亭之拂晻暧；尹、陟相距几何时，大小重歌古遗爱。多君移孝能为忠，篚厥宫黄承明宫；心怜织女寒窗下，常恐东人杼柚空。却看此树拜稽首，先公手泽兹不朽；勿剪真同召伯棠，攀条岂直金城柳。我有游子客虎丘，幼儿仁樾方慱于吴。寄书常诵吴侬讴；楝兮行且庇九洲，亭兮行且垂千秋。从此岁岁枝条茁，益显羔羊素丝节；异时入对衮龙前，肯使东南民力竭？</p><p>龙眠木厓潘江顿首具草。（木厓耐翁）（潘江蜀藻）（河墅老农）</p><p>按潘江字蜀藻，与戴名世有交。有《木厓文集》，诗集未见。诗中“先公涖吴阊”之语亦有误。</p><p>《楝亭图》第一卷吴暻跋诗</p><p>冬官手泽江东树，捧日枝常向北繁。生意旧依双戟影，清荫新满五侯门。风流尚在看遗爱，草木无知也戴恩。恰似小苏官吏散，自栽杉竹记东轩。</p><p>闻道才名满禁廷，重来吴郡续餘馨。因花置屋幽情足，抚树题诗小阁冥。岂与蔡侯揉作纸，尚容陆氏补为经。从今故老闲相比，不让春风短李亭。</p><p>楝亭，为子翁老先生赋，书正，太仓吴暻。</p><p>按吴暻《西斋自删诗稿》卷之上叶十六〔甲子至辛未〕</p><p>题曹子清工部楝亭</p><p>江东厅事楝花繁，薄紫嫣红出缭垣。生意贯依双戟影，清荫新满五侯门。角弓不忘看嘉树，蔽芾犹存记旧恩。恰似小苏官吏散，自栽杉竹向东轩。</p><p>盖第一首之异稿也。暻、梅村子，字元朗，号西斋居士。康熙戊辰进士，官至吏科给事中。丁母优以哀卒，年方四十六。有《西斋集》十四卷，自序称《锦溪诗集》，《楝亭图》中右上角钤图记正曰“锦谿”。又《自删诗稿》二卷。</p><p>同上　张渊懿跋诗</p><p>高门衍世泽，贵胄属平陽；从龙际佳会，奕叶秉珪璋。才猷擅华国，藻缋丽七襄；都哉汝作服，星芒指吴阊。侍中有难弟，出入黼座旁；簪笏既藉籍，旧德永不忘。司空昭淑范，堂构贻燕良；节物践霜露，触绪兴感伤。念彼亭前木，手植岁月长；当年恋膝下，觞咏时徜徉。凌云今何许，渺在天一方；花实或纂纂，枝干徒苍苍。思之杳莫即，瞻望泪琳浪；悱恻本至性，缠绵结中肠。孝思嗟不匮，俯仰伦纪彰；栽培因笃厚，春风弥繁昌。</p><p>云间野叟张渊懿拜草。（砚铭）</p><p>按渊懿字砚铭，青浦人，顺治举人，有《月听轩诗餘》。</p><p>同上　方高年跋诗</p><p>河陽千树锦，韦曲尺五天；不闻苦楝花，同占歌舞筵。考之《岁时记》，颇见《农书笺》；高柯吐华萼，密叶敷竿绵；当秋结细实，辛涩除垢羶；惯饲丹穴雏，能辟蛟龙涎。试问植者谁：啧啧曹公先；曹公世簪绂，清白本家传。先公职补衮，造制权独专；东南困杼柚，忍听民力朘；掇兹金铃子，帝裳可浣湔；咀兹凉苦味，臣心比清涟。迄今三吴民，口载青瑶镌；攀辕不可得，攀条泪潺湲。孰料继组者，哲嗣称象贤；乃叹造物奇，益贺疮痍缘。抚物念先泽，厥志忍弃捐？何以志灵秀，空亭八九椽；洞达暧蓊鬱，清澈流春泉；但期凛素丝，敢资歌与弦？当代尚俭德，此意宁徒然；人生贵趋向，况乃官箴悬。岂无悦目艳，桃李号蝉娟；或取绕指柔，杞柳足桮棬；惟彼冰蘖心，所托在贞坚。嗟哉一苦楝，臣子道双全；愿将机下苦，献之山龙前；行见十亩荫，婆娑瀰(mí)八埏。</p><p>`　赋请清翁曹老先生政。龙眠方嵩年稿。</p><p>同上　林子卿跋诗</p><p>楝树青青不作林，一亭遥忆岁时深。阶前芳草油油日，漫学南陔布绿陰。</p><p>当年芽玉吐新尖，绕砌阑干昼卷帘。仲氏今朝登眺处，枝头愁见月纤纤。筠石先生在北，故云。</p><p>缤纷紫素远香浮，仿佛蕃厘观里游。南北思亲闻动操，不教玉女下扬州。</p><p>鵷雏常自爱金铃，楝树一名金铃，鵷雏食其实。珠缀星悬空满庭。只为曾沽谯国泪，风吹寂寂雨冥冥。</p><p>秋实冬残朔气新，金炉绣毯未回春。追维树底横经日，寰宇陽和醉大椿。</p><p>吴苑、金陵胜概同，风华两叶擅江东。司空公宦金陵，荔轩先生宦吴门。吹壎不作西洲调，知是神游在蓟中。</p><p>里言六首为荔翁筠翁两年台老先生咏楝亭之作，并祈教正。云间林子卿拜草。（林氏安国）</p><p>按林子卿，字安国，华亭人，监生。注蔡毓荣所撰《通鉴本末纪要》。</p><p>同上第二卷严绳孙跋诗</p><p>闻道司空旧草亭，至今嘉树想仪型。分明一片棠陰在，遥对锺山万古青。</p><p>补衮勋华奕叶新，芳亭绿树几回春。即今衔命吴趋者，元是窗前夜读人。</p><p>锡山严绳孙题。</p><p>同上第三卷图七严绳孙绘图</p><p>题字云：“绳孙图。”印二：“绳孙之印”“中允”。</p><p>同上　徐乾学跋诗,</p><p>青盖高擎粉署中，扶疏不与散材同。晓看滴翠和清露，春爱飘花动暖风。深护灵根苔漠漠，长敷美荫日蒙蒙。攀条难忘韩宣德，合与时时诵焦弓。一</p><p>秣陵开府泽仍留，济美吴阊地望优。频想风流餘涕泪，即看棨戟是弓裘。低回手植成佳话，蔽芾官斋记昔游。交分纪群殊不浅，欲题奇木思悠悠。二</p><p>《楝亭感旧》，为子翁先生赋，求正。昆山弟徐乾学具稿。</p><p>同上　徐秉义跋诗</p><p>童童楝树生官衙，霜皮铁干何槎枒；翠羽齐排春后叶，紫茸细剪枝头花；蛟螭畏影潜碧海，鵷雏啄实凌青霞。楝叶蛟龙所畏；鵷雏好食楝实。吁嗟此树非凡品，美政曾闻说卿尹：尚衣不贡钿窠绫，春宵那进灯笼锦；参差机杼响连村，蔽芾桑麻繁四境。曹公种德垂无穷，清门济美班资祟；谯国一家光黼黻，江南两地补山龙；吏绩蝉联尽家学，胸中云锦皆天工。日日公餘惟雒诵，缥囊缃袠充梁栋；每到葑溪石首来，范石湖诗，楝子花开石首来。苦忆当时石城种。词客休为《楝树吟》，《召南》自有《甘棠》颂。</p><p>《楝亭诗》，呈荔轩先生教正。昆山弟徐秉义。</p><p>同上　第四卷徐林鸿跋诗</p><p>楝花风里夏云生，鹤盖争传水部清。开府旧栽嘉树好，结亭新贺绿陰成。九天雨露擎先泽，两世丝纶荷圣情。衮职传家真不忝。南薰吹满阖闾城。</p><p>平陽开戟记当年，手植灵根俯碧川。似溯高踪千载上，真成佳话五湖边。秀依濯锦宜官阁，黄佐垂衣入贡船。先后冶城同使节，槐厅尤羡得神仙。</p><p>海宁徐林鸿。（宝名氏图书）</p><p>按徐林鸿，字大文，一字宝名，浙江海宁人。曾试博鸿科。精鉴赏，善饮。与吴农祥、王嗣槐、吴任臣、毛奇龄、陈维崧共客冯溥所，号“佳山堂六子”。</p><p>同上　冯经世跋诗</p><p>君家簪绂已留传，那更文章复象贤。今日重来瞻手泽，楝花时节忆当年。</p><p>拜业吴门缵业新，过庭追思黯伤神。徘徊荫下怀枫陛，家训由来勗荩臣。</p><p>云间冯经世。（纬人）</p><p>同上　潘义炳跋诗</p><p>吴会懽腾织女机，争歌遗爱达宫闱。重来绣虎思王手，制就山龙虞帝衣。一树甘棠垂世泽，满筐文锦觐天威。知他结子能除垢，入告谁云浣濯非。</p><p>龙眠潘义炳具草。（蔚友）</p><p>同上　石经跋诗</p><p>衮职才长雅好文，亭前嘉树颂争闻。公餘手植旋成荫，接武重来已拂云。八座传家存苦节，三吴奕世仰清芬。吾师谓田间为说棠陰盛，国干家桢迥出群。</p><p>龙眠石经具草。（汉昭）</p><p>按右十二家诗皆可由句中语定为在苏州时所征咏者，故汇系于此。石经之师田间，盖谓钱澄之，明遗民，有大名。</p><p>时曹宣已为侍卫。</p><p>按本年尤侗作《曹太夫人六十寿序》，云“侍卫子猷”。而又言：“难弟子猷，以妙才为朝廷筦册府。”则未详所指。昭梿《啸亭杂录》卷之四《领侍卫府》条云：“侍卫跻三阶，选其才俊者充随邸协理事务班领十二员，掌文书政令诸事。”亦不知“筦册府”即指此类职事否。《楝亭图》张渊懿诗亦云：“侍中有难弟，出入黼座旁。”可参看。或云筦册府为言任“司库”。按清制，京城内务府广储司有银、皮、缎、衣、磁、茶六库，设司库；餘处皆设库掌、库守，并无司库之名。且“册府”即皇家藏书之所，与广储司不相干涉。内务府有武英殿修书处，主缮刻装潢及官殿陈设书籍，亦有库掌无司库。其为不合显然，未宜妄断也。</p><p>是年正月，以马齐为兵部尚书。</p><p>二月，以京师城内地方属步军统领管理，城外巡捕三营属兵部督捕衙门管辖，内外不相统摄，命将巡捕三营归并步军统领管辖，督捕、都察院、五城所管事宜亦俱交步军统领管理，其三营所获盗犯移送督捕、刑部完结，换给“提督九门步军巡捕三营统领”印信。</p><p>按《红楼梦》第四回写王子腾为“京营节度使”，疑即指“提督九门步军巡捕三营统领”之类也。</p><p>三月，命京师八旗各佐领下幼童，由各佐领内择其优长之人，令其教习读书及马步射。寻议准：京师八旗子弟，读汉书者考取生员、举人、进士时，仍令射马步箭，能者方准作文考试。其馀幼童，十岁以上者，各佐领于本佐领内选优长者各一人，满洲旗分幼童，教习满书满语；蒙古旗分幼童，教习满洲、蒙古书，满洲、蒙古语；汉军幼童，教习满书、满语。并习马步箭。仍令各佐领骁骑校稽查。将此学名为义学。按“义学”一名，《红楼梦》第九回中亦尝用之。</p><p>四月，徐乾学因徇庇贪员事革职。盖徐虽还籍，仍带原刑部尚书职衔也。</p><p>闰七月，以阿山为户部左侍郎。阿山者，日后以借口南巡事苛敛江南之人也。</p><p>是年《续金瓶梅》作者丁耀亢卒。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidawenxuemingzhu/hongloumengxinzheng/237238.html' class='pagedaohang'>【上一篇】<i>:中期（康熙二年--康熙五十一年）［五］</i></a></span><span class="tomenu"><a href="https://aaoe.github.io/sidawenxuemingzhu/hongloumengxinzheng/" title="红楼梦新证" class="returnIndex">【回目录】</a>
</span><span class="toup1"><a href='https://aaoe.github.io/sidawenxuemingzhu/hongloumengxinzheng/237236.html' class='pagedaohang'>【下一篇】<i>：中期（康熙二年--康熙五十一年）[三]</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidawenxuemingzhu/xiyouji/" target="_blank">西游记<i>></i></a>  <a href="https://aaoe.github.io/sidawenxuemingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidawenxuemingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidawenxuemingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidawenxuemingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidawenxuemingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidawenxuemingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidawenxuemingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidawenxuemingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidawenxuemingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>