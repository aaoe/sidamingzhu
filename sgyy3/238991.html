<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>毛宗岗批评本三国演义_一百二十　荐杜预老将献新谋　降孙皓三分归一统</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidamingzhu/sgyy3/">毛宗岗批评本三国演义</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/history/'>历史人文</a> > <a href='https://aaoe.github.io/sidamingzhu/'>四大文学名著</a> > <a href='https://aaoe.github.io/sidamingzhu/sgyy3/'>毛宗岗批评本三国演义</a> > </div>
<div class="kind">
  <h1 class="h11">一百二十　荐杜预老将献新谋　降孙皓三分归一统</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/sgyy3/238992.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/sidamingzhu/sgyy3/" title="毛宗岗批评本三国演义" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="articleContent" id="articleContent"> <p><span class='green'>【总批：此回纪三分之终，而非纪一统之始也。书为三国而作，则重在三国，而不重在晋也。推三国之所自合，而归结于晋武；犹之原三国之所从分，而追本于桓、灵也。以虎狼之秦而吞六国，则始皇不可以比汤、武；以篡窃之晋而并三国，则武帝岂足以比高、光？晋之刘毅对司马炎曰：“陛下可比汉之桓、灵。”然《三国》一书，以桓、灵起之，即谓以桓、灵收之可耳。</p><p>
前回晋之篡魏，与魏之篡汉，相对而成篇；此回炎之取吴，亦与昭之取蜀，相对而成篇。而前回于不相似之中，便有特特相类者，见报应之不殊也；此回于极相似之中，偏有特特相反者，见事变之不一也。如邓艾之拒姜维，悉力攻击；而羊祜之交陆抗，通好馈遗，则大异。钟会之忌邓艾，彼此不合；而杜预之继羊祜，前后一心，则大异。伐蜀之议，决诸终朝；而伐吴之议，迟之又久，则大异。平蜀之役，二将不还；而平吴之役，全师皆返，则大异。“此间乐，不思蜀”之刘禅，以懦而称臣；而“设此座以待陛下”之孙皓，以刚而屈首，则又大异。至于取蜀之难，难在事后：邓艾专焉，钟会叛焉，姜维构焉，而邵悌忧之，刘实知之，司马昭亦料之矣；取吴之难，难在事先：羊祜请焉，杜预劝焉，王浚、张华又赞焉，而冯纯沮之，荀勖、贾充沮之，王浑、胡奋亦欲缓之矣。比类而观，更无分寸雷同，丝毫合掌。凡书至终篇，每虞其易荆有如此之竿头百尺，愈出愈奇者哉！</p><p>
《三国》一书，每至两军相聚、两将相持，写其勇者，披坚执锐，以决死生；写其智者，殚虑竭思，以衡巧拙：几于荆棘成林，风云眩目矣。忽于此回见一轻裘缓带之羊祜，居然文士风流；又见一馈酒受药之陆抗，无异良朋赠答。令人气定神闲，耳目顿易，直觉险道化为康庄，兵气销为日月，真梦想不到之文。</p><p>
或谓大夫之交不越境，以羊、陆二人交欢边境，如宋华元、楚子反之自平于下，毋乃有违君命乎？予曰不然。一施德而一施暴，则人尽舍暴而归德，而施暴者将为施德者之所制矣。彼以德怀我之人，是欲不战而服我也；我亦以德怀彼之人，是亦欲不战而服彼也。外似于相和，而意实主于相敌，又何议焉？</p><p>
中原之兵，所以难于取吴者，有前事以为之鉴也。周郎有赤壁之捷，陆逊有猇亭之捷，徐盛有南徐之捷，朱桓有江陵之捷，周鲂有石亭之捷，丁奉有徐塘之捷，斯诚未易图矣。而郭知从前之难，则屡战而不克；向后之易，则一战而成功。贯索之舰，断之以刀，连环之舟，焚之以火，吴之摧敌者有然；时移势改，险不足恃。凡古今成败无常，皆当以此类之。</p><p>
三国之兴，始于汉祚之衰；而汉祚之衰，则出于Yan竖之欺君与乱臣之窃国也。一部大书，始之以张让、赵忠，而终之以黄皓、岑昏，可为Yan竖之戒。首篇之末，结之以张飞之欲杀董卓；终篇之末，结之以孙皓之讥切贾充，可为乱臣之戒。</p><p>
三国以汉为主，于汉之亡可以终篇矣；然篡汉者魏也，汉亡而汉之仇国未亡，未足快读者之心也。汉以魏为仇，于魏之亡，又可以终篇矣；然能助汉者吴也，汉亡而汉之与国未亡，犹未足竟读者之志也，故必以吴之亡为终也。至于报报之反，未有已时。禅、皓稽首于前，而怀、愍亦受执于后；师、昭上逼其主，而安、恭亦见逼于臣；西晋以中原而井建业，东晋又以建业而弃中原；晋主以司马而吞刘氏，宋主又以刘氏而夺司马：则自有两晋之史在，不得更赘于三国之末矣。】</span></p><p>
却说吴主孙休，闻司马炎已篡魏，知其必将伐吴，忧虑成疾，卧床不起，乃召丞相濮陽兴入宫中，令太子孙单（上雨下单）出拜。吴主把兴臂、手指单（上雨下单）而卒。兴出，与群臣商议，欲立太子孙单（上雨下单）为君。左典军万彧曰：“单（上雨下单）幼不能专政，不若取乌程侯孙皓立之。”<span class='green'>【夹批：何不仍求孙亮而复立之？】</span>左将军张布亦曰：“皓才识明断，堪为帝王。”丞相濮陽兴不能决，入奏朱太后。太后曰：“吾寡妇人耳，安知社稷之事？卿等斟酌立之可也。”兴遂迎皓为君。皓字符宗，大帝孙权太子孙和之子也。当年七月，即皇帝位，改元为元兴元年，封太子孙单（上雨下单）为豫章王，追谥父和为文皇帝，尊母何氏为太后，<span class='green'>【夹批：若论入继大统，便不当自帝其父。】</span>加丁奉为右大司马。次年改为甘露元年。皓凶暴日甚，酷溺酒色，宠幸中常侍岑昏。<span class='green'>【夹批：又是一个中常侍，与蜀之黄皓正是一对。】</span>濮陽兴、张布谏之，皓怒，斩二人，灭其三族。<span class='green'>【夹批：第一便杀两个顾命定策大臣，其亡可知。】</span>由是廷臣缄口，不敢再谏。又改宝鼎元年，以陆凯、万彧为左右丞相。时皓居武昌，扬州百姓溯流供给，甚苦之；又奢侈无度，公私匮乏。陆凯上疏谏曰：</p><p>
今无灾而民命尽，无为而国财空，臣窃痛之。昔汉室既衰，三家鼎立；今曹、刘失道，皆为晋有：此目前之明验也。臣愚但为陛下惜国家耳。武昌土地险瘠，非王者之都。且童谣云：“宁饮建业水，不食武昌鱼；宁还建业死，不止武昌居！”此足明民心与天意也。今国无一年之蓄，有露根之渐；官吏为苛扰，莫之或恤。大帝时，后宫女不满百；景帝以来，乃有千数。此耗财之甚者也。又左右皆非其人，群党相挟，害忠隐贤，此皆蠹政病民者也。愿陛下省百役，罢苛扰，简出宫女，清选百官，则天悦民附而国安矣。</p><p>
疏奏，皓不悦。又大兴土木作昭明宫，令文武各官入山采木。<span class='green'>【夹批：又有曹睿之风。】</span>又召术士尚广，令筮蓍问取天下之事。尚对曰：“陛下筮得吉兆：庚子岁，青盖当入洛陽。”<span class='green'>【夹批：为后文降晋之兆。刘禅误信师婆，师婆之言不应；孙皓误信术士，术士之言却应。】</span>皓大喜，谓中书丞华核曰：“先帝纳卿之言，分头命将，沿江一带，屯数百营，命老将丁奉总之。朕欲兼并汉土，以为蜀主复 仇，当取何地为先？”<span class='green'>【夹批：既好土木，又好甲兵，其亡可知。】</span>核谏曰：“今成都不守，社稷倾崩，司马炎必有吞吴之心。陛下宜修德以安吴民，乃为上计。若强动兵甲，正犹披麻救火，必致自焚也。愿陛下察之。”<span class='green'>【夹批：前以一吴伐一魏，尚不能胜；今晋兼魏、蜀，是又两魏矣，以一吴伐两魏岂能胜乎？华核之言最是老成。】</span>皓大怒曰：“朕欲乘时恢复旧业，汝出此不利之言！若不看汝旧臣之面，斩首号令！”叱武士推出殿门。华核出朝叹曰：“可惜锦绣江山，不久属于他人矣！”<span class='green'>【夹批：为吴亡伏笔。】</span>遂隐居不出。于是皓令镇东将军陆抗部兵屯江口，以图襄陽。</p><p>
早有消息报入洛陽，近臣奏知晋主司马炎。晋主闻陆抗寇襄陽，与众官商议。贾充出班奏曰：“臣闻吴国孙皓，不修德政，专行无道。陛下可诏都督羊祜率兵拒之，俟其国中有变，乘势攻取，东吴反掌可得也。”<span class='green'>【夹批：平吴之未遣杜预而先遣羊祜，犹平蜀之未遣钟会而先遣邓艾也。】</span>炎大喜，即降诏遣使到襄陽，宣谕羊祜。祜奉诏，整点军马，预备迎敌。自是羊祜镇守襄陽，甚得军民之心。吴人有降而欲去者，皆听之。减戍逻之卒，用以垦田八百余顷。<span class='green'>【夹批：与孔明屯田渭滨，姜维屯田沓中，前后相似。】</span>其初到时，军无百日之粮；及至末年，军中有十年之积。祜在军，尝着轻裘，系宽带，不披铠甲，帐前侍卫者不过十余人。<span class='green'>【夹批：彬彬然有儒雅之风，其视羽扇纶巾亦不多让。】</span>一日，部将入帐禀祜曰：“哨马来报：吴兵皆懈担可乘其无备而袭之，必获大胜。”祜笑曰：“汝众人小觑陆抗耶？此人足智多谋，日前吴主命之攻拔西陵，斩了步阐及其将士数十人，吾救之无及。<span class='green'>【夹批：在羊祜口中补前文所未及。】</span>此人为将，我等只可自守，候其内有变，方可图龋若不审时势而轻进，此取败之道也。”<span class='green'>【夹批：自邓艾与姜维苦战之后，又见此一段不战之文，出人意外。】</span>众将服其论，只自守疆界而已。</p><p>
一日，羊祜引诸将打猎，正值陆抗亦出猎。羊祜下令：“我军不许过界。”众将得令，止于晋地打围，不犯吴境。陆抗望见，叹曰：“羊将军有纪律，不可犯也。”日晚各退。<span class='green'>【夹批：曹操与孙权书曰：“愿与将军会猎于吴。”是以猎为战也。今观此二人之猎，何其从容不迫两无猜忌乎？</span>祜归至军中，察问所得禽兽，被吴人先射伤者皆送还。<span class='green'>【夹批：更妙。】</span>吴人皆悦，来报陆抗。抗召来人入，问曰：“汝主帅能饮酒否？”来人答曰：“必得佳酿，则饮之。”抗笑曰：“吾有斗酒，藏之久矣。今付与汝持去，拜上都督。此酒陆某亲酿自饮者，特奉一勺，以表昨日出猎之情。”<span class='green'>【夹批：周瑜饮玄德以酒是歹意，陆抗送羊祜以酒是美情。】</span>来人领诺，携酒而去。左右问抗曰：“将军以酒与彼，有何主意？”抗曰：“彼既施德于我，我岂得无以酬之？”众皆愕然。</p><p>
却说来人回见羊祜，以抗所问并奉酒事，一一陈告。祜笑曰：“彼亦知吾能饮乎？”遂命开壶取饮。部将陈元曰：“其中恐有奸诈，都督且宜慢饮。”祜笑曰：“抗非毒人者也，不必疑虑。”竟倾壶饮之。<span class='green'>【夹批：关公饮鲁肃之酒是大胆，羊祜饮陆抗之酒是雅量。】</span>自是使人通问，常相往来。一日，抗遣人候祜。祜问曰：“陆将军安否？”来人曰：“主帅卧病数日未出。”祜曰：“料彼之病，与我相同。吾已合成熟药在此，可送与服之。”<span class='green'>【夹批：孔明识周郎之病以不药药之，羊祜识陆抗之病即以药药之。一是赌智斗巧，一是开心见诚。】</span>来人持药回见抗。众将曰：“羊祜乃是吾敌也，此药必非良药。”抗曰：“岂有鸩人羊叔子哉！<span class='green'>【夹批：曹操不信华陀，是奸雄机智；陆抗不疑羊祜，是良将高怀。】</span>汝众人勿疑。”遂服之。次日病愈，众将皆拜贺。抗曰：“彼专以德，我专以暴，是彼将不战而服我也。今宜各保疆界而已，无求细利。”<span class='green'>【夹批：正是羊叔子敌手。】</span>众将领命。</p><p>
忽报吴主遣使来到，抗接入问之。使曰：“天子传谕将军：作急进兵，勿使晋人先入。”抗曰：“汝先回，吾随有疏章上奏。”使人辞去，抗即草疏遣人继到建业。<span class='green'>【夹批：时吴主皓已还都建业。】</span>近臣呈上，皓拆观其疏，疏中备言晋未可伐之状，且劝吴主修德慎罚，以安内为念，不当以黩武为事。吴主览毕大怒曰：“朕闻抗在边境与敌人相通，今果然矣！”遂遣使罢其兵权，降为司马，却令左将军孙冀代领其军。<span class='green'>【夹批：阎宇代姜维，蜀主但有其意；孙冀代陆抗，吴主竟有其事。】</span>群臣皆不敢谏。吴主皓自改元建衡，至凤凰元年，恣意妄为，穷兵屯戍，上下无不嗟怨。丞相万彧、将军留平、大司农楼玄三人见皓无道，直言苦谏，皆被所杀。前后十余年，杀忠臣四十余人。<span class='green'>【夹批：羊祜所谓孙皓之暴过于刘禅，正为此也。】</span>皓出入常带铁骑五万。群臣恐怖，莫敢奈何。</p><p>
却说羊祜闻陆抗罢兵，孙皓失德，见吴有可乘之机，乃作表遣人往洛陽请伐吴。<span class='green'>【夹批：陆抗谏伐晋而羊祜请伐吴，其言似异而其音实同。】</span>其略曰：</p><p>
夫期运虽天所授，而功业必因人而成。<span class='green'>【夹批：此将“谋事在人，成事在天”二语倒转说来。孔明谓天时之不可强，羊祜谓人事之不可担】</span>今江淮之险，不如剑阁；孙皓之暴，过于刘禅。吴人之困，甚于巴蜀，而大晋兵力，盛于往时。不于此际平一四海，而更阻兵相守，使天下困于征戍，经历盛衰，不可长久也。<span class='green'>【夹批：非好黩武，正欲止武；非好动兵，正欲息兵。盖吴平则征戍可息也。】</span></p><p>
司马炎观表大喜，便令兴师。<span class='green'>【夹批：伐吴之事，于此一紧。】</span>贾充、荀勖 、冯紞三人，力言不可，炎因此不行。<span class='green'>【夹批：伐吴之事，于此一宽，此是第一层曲折。】</span>祜闻上不允其请，叹曰：“天下不如意者十常八九。今天与不取，岂不大可惜哉！”<span class='green'>【夹批：亦是至言。】</span>至咸宁四年，羊祜入朝，奏辞归乡养玻炎间曰：“卿有何安邦之策，以教寡人？”祜曰：“孙皓暴虐已甚，于今可不战而克。若皓不幸而殁，更立贤君，则吴非陛下所能得也。”<span class='green'>【夹批：陆抗未去，则吴不可得；孙皓既死，则吴亦不可得。】</span>炎大悟曰：“卿今便提兵往伐，若何？”<span class='green'>【夹批：伐吴之事，又于此一紧。】</span>祜曰：“臣年老多病，不堪当此任。陛下另选智勇之士，可也。”<span class='green'>【夹批：伐吴之事，又于此一宽，此第二层曲折。】</span>遂辞炎而归。是年十一月，羊祜病危，司马炎车驾亲临其家问安。炎至卧榻前，祜下泪曰：“臣万死不能报陛下也！”炎亦泣曰：“朕深恨不能用卿伐吴之策。今日谁可继卿之志？”祜含泪而言曰：“臣死矣，不敢不尽愚诚，右将军杜预可任。若伐吴须当用之。”<span class='green'>【夹批：钟会与邓艾彼此相妒，羊祜与杜预前后相荐，与前回相反而相对。】</span>炎曰：“举善荐贤，乃美事也。卿何荐人于朝，即自焚奏稿，不令人知耶？”<span class='green'>【夹批：钟会伐国欲密，羊祜荐人亦欲密。伐国之密，恐其备我也；荐人之密，恐其感我也。恐其备我不足奇，恐其感我则奇矣。】</span>祜曰：“拜官公朝，谢恩私门，臣所不取也。”<span class='green'>【夹批：如此则免朝廷朋党之疑，可为万世人臣之法。】</span>言讫而亡。炎大哭回宫，敕赠太傅、钜平侯。南州百姓闻羊祜死，罢市而哭。江南守边将士，亦皆哭泣。襄陽人思祜存日，常游于岘山，遂建庙立碑，四时祭之。往来人见其碑文者，无不流涕，故名为“堕泪碑”。<span class='green'>【夹批：与蜀人之思武侯、南人之思武侯仿佛相似。】</span>后人有诗叹曰：</p><p>
晓日登临感晋臣，古碑零落岘山春。松间残露频频滴，疑是当年堕泪人。</p><p>
晋主以羊祜之言，拜杜预为镇南大将军，都督荆州事。杜预为人，老成练达，好学不倦，最喜读左丘明《春秋传》，坐卧常自携，每出入必使人持《左传》于马前，时人谓之“《左传》癖”。<span class='green'>【夹批：关公好读《春秋》，杜预好读《左传》，正复相对。】</span>及奉晋主之命，在襄陽抚民养兵，准备伐吴。</p><p>
此时吴国丁奉、陆抗皆死，吴主皓每宴群臣，皆令沉醉；又置黄门郎十人为纠弹官。宴罢之后，各奏过失，有犯者或剥其面，或凿其眼。<span class='green'>【夹批：此断胫剖心之类也。不意读至《三国演义》终篇，如见《封神演义》首卷。】</span>由是国人大惧。晋益州刺史王浚上疏请伐吴。其疏曰：</p><p>
孙皓荒婬凶逆，宜速征伐。若一旦皓死，更立贤主，则强敌也；伐之当急者一。臣造船七年，日有朽败；<span class='green'>【夹批：伐之当急者二。】</span>臣年七十，死亡无日。<span class='green'>【夹批：伐之当急者三。】</span>三者一乖，则难图矣。愿陛下无失事机。<span class='green'>【夹批：孔明《出师表》有六不可解，王浚伐吴表有三不可失。孔明意在尽人事，王浚意在顺天时。】</span></p><p>
晋主览疏，遂与群臣议曰：“王公之论，与羊都督暗合。朕意决矣。”<span class='green'>【夹批：伐吴之事，又于此一紧。】</span>侍中王浑奏曰：“臣闻孙皓欲北上，军伍已皆整备，声势正盛，难与争锋。更迟一年以待其疲，方可成功。”晋主依其奏，乃降诏止兵莫动。<span class='green'>【夹批：伐吴之事，又于此一宽，此第三层曲折。】</span>退入后宫，与秘书丞张华围棋消遣。<span class='green'>【夹批：不用王浚紧着，却用王浑缓着；不依王浚着有用之着，却与张华着无用之着。文势至此，又是一顿。】</span>近臣奏边庭有表到。晋主开视之，乃杜预表也。表略云：</p><p>
往者，羊祜不博谋于朝臣，而密与陛下计，故令朝臣多异同之议。凡事当以利害相校。度此举之利，十有八九，而其害止于无功耳。自秋以来，讨贼之形颇露。今若中止，孙皓恐怖，徙都武昌，完修江南诸城，迁其居民，城不可攻，野无所掠，则明年之计亦无及矣。</p><p>
晋主览表纔罢，张华突然而起，推却棋枰，敛手奏曰：“陛下圣武，国富民强；吴主婬虐，民忧国敝。今若讨之，可不劳而定。愿勿以为疑。”<span class='green'>【夹批：弃了局中之着，却助表中之着，纸上与局中无异也。若失此机会，则一着错，满盘差矣。】</span>晋主曰：“卿言洞见利害，朕复何疑。”<span class='green'>【夹批：羊祜之棋，全赖杜预为之终局；杜预之棋，又亏张华为之帮局。而孙皓之棋，乃于是结局矣。伐吴之事，又于此一紧。】</span>即出升殿，命镇南大将军杜预为大都督，引兵十万，出江陵；镇东大将军、琅琊王司马伷，出涂中；征东大将军王浑，出横江；建威将军王戎，出武昌；平南将军胡奋，出夏口。各引兵五万，皆听预调用。<span class='green'>【夹批：以上是五路陆兵。】</span>又遣龙骧将军王浚、广武将军唐彬，浮江东下，水陆兵二十余万，战船数万艘。<span class='green'>【夹批：以上是二路水兵。】</span>又令冠南将军杨济，出屯襄陽，节制诸路人马。<span class='green'>【夹批：如平蜀之有卫瓘监军。】</span></p><p>
早有消息报入东吴。吴主皓大慌，急召丞相张悌、司徒何植、司空膝循，计议退兵之策。悌奏曰：“可令车骑将军伍延为都督，进兵江陵，迎敌杜预；骠骑将军孙歆进兵拒夏口等处军马。臣敢为军师，领左将军沈莹、右将军诸葛靓，引兵十万，出兵牛渚，接应诸路军马。”<span class='green'>【夹批：吴兵只三路。】</span>皓从之，遂令张悌引兵去了。皓退入后宫，不安忧色。幸臣中常侍岑昏问其故。皓曰：“晋兵大至，诸路已有兵迎之；争奈王浚率兵数万，战船齐备，顺流而下，其锋甚锐，朕因此忧也。”昏曰：“臣有一计，令王浚之舟，皆为齑粉矣。”皓大喜，遂问其计。岑昏奏曰：“江南多铁，可打连环索百余条，长数百丈，每环重二三十斤，于沿江紧要去处横截之。再造铁锥数万，长丈余，置于水中。若晋船乘风而来，逢锥则破，岂能渡江也？”<span class='green'>【夹批：岑昏献计虽是下策，犹胜于黄皓之请师婆也。○东吴前几番御敌都是用火，此一番御敌却是用金。】</span>皓大喜，传令拨匠工于江边连夜造成铁索、铁锥，设立停当。</p><p>
却说晋都督杜预，兵出江陵，令牙将周旨引水手八百人，乘小舟暗渡长江，<span class='green'>【夹批：邓艾使人偷越山岭，杜预使人暗渡长江，前后仿佛相似。】</span>夜袭乐乡，多立旌旗于山林之处，日则放炮擂鼓，夜则各处举火。旨领命，引众渡江，伏于巴山。次日，杜预领大军水陆并进。前哨报道：“吴主遣伍延出陆路，陆景出水路，<span class='green'>【夹批：陆景一路又在此处初出，叙法参差。】</span>孙歆为先锋：三路来迎。”杜预引兵前进，孙歆船早到。两兵初交，杜预便退。歆引兵上岸，迤逦追时，不到二十里，一声炮响，四面晋兵大至，吴兵急回。杜预乘势掩杀，吴兵死者不计其数。孙歆奔到城边，周旨八百军混杂于中，就城上举火。歆大惊曰：“北来诸军乃飞渡江也！”<span class='green'>【夹批：杜预巴山之兵，与邓艾陰平之兵，仿佛相似。】</span>急欲退时，被周旨大喝一声，斩于马下。<span class='green'>【夹批：了郄吴兵第二路。】</span>陆景在船上，望见江南岸上一片火起，巴山上风飘出一面大旗，上书“晋镇南大将军杜预”。<span class='green'>【夹批：杜预渡江，却在陆景眼中叙出，倍觉声势。】</span>陆景大惊，欲上岸逃命，被晋将张尚马到斩之。<span class='green'>【夹批：了却陆景。】</span>伍延见各军皆败，乃弃城走，被伏兵捉住，缚见杜预。预曰：“留之无用。”叱令武士斩之。<span class='green'>【夹批：了却吴兵第一路。】</span>遂得江陵。于是沅、湘一带，直抵广州诸郡，守令皆望风赍印而降。<span class='green'>【夹批：省笔之法。】</span>预令人持节安抚，秋毫无犯。遂进兵攻武昌，武昌亦降。杜预军威大振，遂大会诸将，共议取建业之策。<span class='green'>【夹批：如邓艾之取成都。】</span>胡奋曰：“百年之寇，未可尽服。方今春水泛涨，难以久祝可俟来春，更为大举。”<span class='green'>【夹批：如田续之阻邓艾。○伐吴之事又于此一宽，此第四层曲折。】</span>预曰：“昔乐毅济西一战而并强齐，今兵威大振，如破竹之势，数节之后，皆迎刃而解，无复有着手处也。”<span class='green'>【夹批：事如破竹，文亦如破竹。】</span>遂驰檄约会诸将，一齐进兵，攻取建业。<span class='green'>【夹批：伐吴之事又于此一紧。】</span>时龙骧将军王浚率水兵顺流而下。前哨报说：“吴人造铁索，沿江横截；又以铁锥置于水中为准备。”浚大笑，遂造大筏数十方，上缚草为人，披甲执杖，立于周围，顺水放下。<span class='green'>【夹批：江中草人乃孔明所以借箭者，不意此事反为北军所用。】</span>吴兵见之，以为活人，望风先走。暗锥着筏，尽提而去。又于筏上作大炬，长十余丈，大十余围，以麻油灌之，但遇铁索，燃炬烧之，须臾皆断。<span class='green'>【夹批：东吴欲用金克水，王浚却用火克金。】</span>两路从大江而来。所到之处，无不克胜。</p><p>
却说东吴丞相张悌，令左将军沈莹、右将军诸葛靓，来迎晋兵。莹谓靓曰：“上流诸军不作提防，吾料晋军必至此，宜尽力以敌之。若幸得胜，江南自安。今渡江与战，不幸而败，则大事去矣。”靓曰：“公言是也。”言未毕，人报晋兵顺流而下，势不可当。二人大惊，慌来见张悌商议。靓谓悌曰：“东吴危矣，何不遁去？”<span class='green'>【夹批：方知答应沉莹乃是勉强。】</span>悌垂泣曰：“吴之将亡，贤愚共知；今若君臣皆降，无一人死于国难，不亦辱乎！”<span class='green'>【夹批：此处若无死难之人，不独吴国无气色，即书中煞尾亦无气色。】</span>诸葛靓亦垂泣而去。张悌与沉莹挥兵抵敌，晋兵一齐围之。周旨首先杀入吴营。张悌独奋力搏战，死于乱军之中。沈莹被周旨所杀。<span class='green'>【夹批：了却吴兵第三路。】</span>吴兵四散败走。后人有诗赞张悌曰：</p><p>
杜预巴山见大旗，江东张悌死忠时。已拚王气南中尽，不忍偷生负所知。</p><p>
却说晋兵克了牛渚，深入吴境。王浚遣人驰报捷音，晋主炎闻知大喜。贾充奏曰：“吾兵久劳于外，不服水土，必生疾玻宜召军还，再作后图。”<span class='green'>【夹批：伐吴之事又于此一宽，此第五层曲折。○以上凡作五番顿跌，出人意外。】</span>张华曰：“今大兵已入其巢，吴人胆落，不出一月，孙皓必擒矣。若轻召还，前攻尽废，诚可惜也。”<span class='green'>【夹批：棋局可以不完，兵局不可不完。】</span>晋主未及应，贾充叱华曰：“汝不省天时地利，欲妄邀功绩，困弊士卒，虽斩汝不足以谢天下！”<span class='green'>【夹批：贾充更无他长，但会相帮弒君耳。】</span>炎曰：“此是朕意，华但与朕同耳，何必争辩！”忽报杜预驰表到。晋主视表，亦言宜急进兵之意。晋主遂不复疑，竟下征进之命。<span class='green'>【夹批：伐吴之事，又于此一紧。】</span>王浚等奉了晋主之命，水陆并进，风雷鼓动，吴人望旗而降。吴主皓闻之，大惊失色。诸臣告曰：“北兵日近，江南军民不战而降，将如之何？”皓曰：“何故不战？”众对曰：“今日之祸，皆岑昏之罪，请陛下诛之。臣等出城决一死战。”皓曰：“量一中贵，何能误国？”众大叫曰：“陛下岂不见蜀之黄皓乎！”<span class='green'>【夹批：姜维以黄皓比张让，吴人又以岑昏比黄皓，三人正是一般。】</span>遂不待吴主之命，一齐拥入宫中，碎割岑昏，生啖其肉。陶浚奏曰：“臣领战船皆小，愿得二万兵乘大船以战，自足破之。”皓从其言，遂拨御林诸军与陶浚上流迎敌。前将军张象，率水兵下江迎敌。二人部兵正行，不想西北风大起，<span class='green'>【夹批：此时东风不可复借矣。】</span>吴兵旗帜，皆不能立，尽倒竖于舟中；兵卒不肯下船，四散奔走，只有张象数十军待敌。</p><p>
却说晋将王浚，扬帆而行，过三山，舟师曰：“风波甚急，船不能行；且待风势少息行之。”浚大怒，拔剑叱之曰：“吾目下欲取石头城，何言住耶！”遂擂鼓大进。<span class='green'>【夹批：若避险峻，不能取蜀；若畏风波，何以取吴？】</span>吴将张象引从军请降。浚曰：“若是真降，便为前部立功。”象回本船，直至石头城下，叫开城门，接入晋兵。孙皓闻晋兵已入城，欲自刎。中书今胡冲、光禄勋薛莹奏曰：“陛下何不效安乐公刘禅乎？”皓从之，亦舆榇自缚，率诸文武，诣王浚军前归降。<span class='green'>【夹批：剥面凿眼之威何处去了。】</span>浚释其缚，焚其榇，以王礼待之。唐人有诗叹曰：</p><p>
西晋楼船下益州，金陵王气黯然收。千寻铁锁沉江底，一片降旗出石头。人世几回伤往事，山形依旧枕寒流。今逢四海为家日，故垒萧萧芦荻秋。</p><p>
于是东吴四州，四十三郡，三百一十三县，户口五十二万三千，官吏三万二千，兵二十三万，男女老幼二百三十万，米谷二百八十万斛，舟船五千余艘，后官五千余人，皆归大晋。<span class='green'>【夹批：令人追想孙策破刘繇时。】</span>大事已定，出榜安民，尽封府库仓廪。次日，陶浚兵不战自溃。琅琊王司马伷并王戎大兵皆至，见王浚成了大功，心中忻喜。次日，杜预亦至，大犒三军，开仓赈济吴民。于是吴民安堵。惟有建平太守吾彦，拒城不下。闻吴亡，乃降。<span class='green'>【夹批：如蜀之有霍戈。】</span>王浚上表报捷。朝廷闻吴已平，君臣皆贺上寿。晋主执杯流涕曰：“此羊太傅之功也，惜其不亲见之耳！”<span class='green'>【夹批：此杯亦是堕泪杯。】</span>骠骑将军孙秀退朝，向南而哭曰：“昔讨逆壮年，以一校尉创立基业；今孙皓举江南而弃之！悠悠苍天，此何人哉！”<span class='green'>【夹批：此数语抵一篇“麦秀”之歌。】</span></p><p>
却说王浚班师，迁吴主皓赴洛陽面君。皓登殿稽首以见晋帝。<span class='green'>【夹批：此是青盖入洛陽矣。】</span>帝赐坐曰：“朕设此座以待卿久矣。”皓对曰：“臣于南方，亦设此座以待陛下。”<span class='green'>【夹批：孙皓应对捷于刘禅，然只是南人轻薄嘴耳。】</span>帝大笑。贾充问皓曰：“闻君在南方，每凿人眼目，剥人面皮，此何等刑耶？”皓曰：“人臣弒君及奸佞不忠者，则加此刑耳。”<span class='green'>【夹批：明明道着下官。】</span>充默然甚愧。帝封皓为归命侯，子孙封中郎，随降宰辅皆封列侯。丞相张悌阵亡，封其子孙。封王浚为辅国大将军。其余各加封赏。</p><p>
自此三国归于晋帝司马炎，为一统之基矣。<span class='green'>【夹批：一部大书，此一句是总结。】</span>此所谓“天下大势，合久必分，分久必合”者也。<span class='green'>【夹批：直应转首回起语，真一部如一句。】</span>后来后汉皇帝刘禅亡于晋泰康七年，魏主曹奂亡于太康元年，吴主孙皓亡于太康四年，皆善终。<span class='green'>【夹批：不以司马炎作结，仍以三国之主作结，方是《三国志》煞尾。】</span>后人有古风一篇，以叙其事曰：</p><p>
高祖提剑入咸陽，炎炎红日升扶桑。光武龙兴成大统，金乌飞上天中央。</p><p>
哀哉献帝绍海宇，红轮西坠咸池傍。何进无谋中贵乱，凉州董卓居朝堂。</p><p>
王允定计诛逆党，李傕郭汜兴刀槍。四方盗贼如蚁聚，六合奸雄皆鹰扬。</p><p>
孙坚孙策起江左，袁绍袁术兴河梁。刘焉父子据巴蜀，刘表军旅屯荆襄。</p><p>
张燕张鲁霸南郑，马腾韩遂守西凉。陶谦张绣公孙瓒，各逞雄才占一方。</p><p>
曹操专权居相府，牢笼英俊用文武。威挟天子令诸侯，总领貔貅镇中土。</p><p>
楼桑玄德本皇孙，义结关张愿扶主。东西奔走恨无家，将寡兵微作羁旅。</p><p>
南陽三顾情何深，卧龙一见分寰宇。先取荆州后取川，霸业图王在天府。</p><p>
呜呼三载逝升遐，白帝托孤堪痛楚！孔明六出祁山前，愿以只手将天补。</p><p>
何期历数到此终，长星半夜落山坞！姜维独凭气力高，九伐中原空劬劳。</p><p>
钟会邓艾分兵进，汉室江山尽属曹。丕睿芳髦才及奂，司马又将天下交。</p><p>
受禅台前云雾起，石头城下无波涛。陈留归命与安乐，王侯公爵从根苗。</p><p>
纷纷世事无穷尽，天数茫茫不可逃。鼎足三分已成梦，后人凭吊空牢騷。</p><p>
<span class='green'>【夹批：此一篇古风，将全部事迹隐括其中，而末二语以一“梦”字、一“空”字结之，正与首回词中之意相合。一部大书以词起，以诗收，绝妙笔法。】</span></p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/sgyy3/238992.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/sidamingzhu/sgyy3/" title="毛宗岗批评本三国演义" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidamingzhu/xiyouji/" target="_blank">西游记<i>></i></a>  <a href="https://aaoe.github.io/sidamingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidamingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidamingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidamingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidamingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidamingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidamingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidamingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidamingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>