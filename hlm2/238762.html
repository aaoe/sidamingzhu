<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>汇评金玉红楼梦_红楼梦论赞</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/sidawenxuemingzhu/hlm2/">汇评金玉红楼梦</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/sidawenxuemingzhu/'>四大文学名著</a> > <a href='https://ChineseBooks.github.io/sidawenxuemingzhu/hlm2/'>汇评金玉红楼梦</a> > </div>
<div class="kind">
  <h1 class="h11">红楼梦论赞</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hlm2/238763.html' class='pagedaohang'>【上一篇】<i>:一　甄士隐梦幻识通灵　贾雨村风尘怀闺秀</i></a></span><span class="tomenu"><a href="https://ChineseBooks.github.io/sidawenxuemingzhu/hlm2/" title="汇评金玉红楼梦" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hlm2/238761.html' class='pagedaohang'>【下一篇】<i>：汇评金玉红楼梦总评</i></a></span>
</ul>
<div class="articleContent" id="articleContent"> <p>涂瀛：读花人论赞</p><p>
<span class="green">【贾宝玉赞</p><p>
宝玉之情，人情也。为天地古今男女共有之情，为天地古今男女所不能尽之情。天地古今男女所不能尽之情，而适宝玉为林黛玉心中、目中、意中、念中、哭泣中、幽思梦魂中、生生死死中悱恻缠绵固结莫解之情，此为天地古今男女之至情。惟圣人为能尽情，惟宝玉为能尽情。负情者多，微宝玉，其谁与归?孟子曰：“伯夷，圣之清者也。伊尹，圣之任者也。柳下惠，圣之和者也。”我故曰：宝玉，圣之情者也。</p><p>
</span>此龙门得意之笔也，不图于小品中见之。（梅阁）<span class="green">林黛玉赞</p><p>
人而不为时辈所推，其人可知矣。林黛玉人品才情，为《石头记》最，物色有在矣。乃不得于姊妹，不得于舅母，并不得于外祖母，所谓曲高和寡者，是耶，非耶？语云：“木秀于林，风必摧之；堆出于岸，流必湍之；行高于人，众必非之。其势然也。”于是乎黛玉死矣。 </p><p>
</span>结句七字，无限感慨，无限深情，令古今天下才子佳人，英雄豪杰，一齐泪下，我欲哭矣。（梅阁）<span class="green">薛宝钗赞</span><span class="green">观人者，必于其微。宝钗静慎安详，从容大雅，望之如春。以凤姐之黠、黛玉之慧、湘云之豪迈、袭人之柔奸，皆在所容，其所蓄未可量也。然斩宝玉之痴，形忘忌器；促雪雁之配，情断故人。热面冷心，殆春行秋令者欤？至若规夫而甫听读书，谋侍而旋闻泼醋，所为大方家者，竟何如也?宝玉观其微矣。 </p><p>
</span>微而婉，正而严从知古今人不曾放松一个。（梅阁）<span class="green">史湘云赞</p><p>
处林薛之间，而能以才品见长，可谓难矣。湘云出而颦儿失其辩，宝姐失其奸，非韵胜人，气爽人也。惟遭遇早厄，与黛玉共，不辰之撼亦同病相怜矣。而以佐袭人底宝玉，经济酸论，骇人听闻，不免堕于巢臼。然青丝拖于枕畔，白臂撩于床沿，梦态萧散，豪睡可人，至烧鹿大嚼，咽药酣眠，犹有千仞振衣，万里擢足之慨，豪也。不可以千古叹乎？ </p><p>
</span>英雄本色，名士风流，文之不可揜如此。（梅阁）<span class="green">贾探春赞</p><p>
可爱者不必可敬，可畏者不复可亲。非致之难，兼之实难也。探春品界林薛之间，才在凤平之后，欲出人头地，难矣！然秋实春华，即温且肃，玉节金和能润而坚，殆端庄杂以流丽，刚健含以婀娜者也。其光之吉与？其气之淑于？吾爱之旋复敬之，畏之亦复亲之！</p><p>
</span>祥光缭绕， 瑞气氤氲，文中之牡丹也。（梅阁）<span class="green"></p><p>
薛宝琴赞</p><p>
薛宝琴为色相之花，可供可嗅、可画可簪，而卒不可得而种，以人间无此种也。何物小子梅，得而享诸！虽然，庐雪亭之雪非即薛宝琴之薛乎？栊翠庵之梅非即梅翰林之小子梅乎？则白雪红梅，天然配偶矣。惜乎园中姊妹脩不到此也。爰醒其意曰：“玉京仙子本无瑕，总为尘缘一念差，姊妹是谁脩得到，生时只许嫁梅花。”</span>清微澹远。（梅阁）<span class="green">平儿赞</p><p>
求全人于《红楼梦》，其维平儿乎！平儿者，有色有才，而又有德者也。然以色与才德，而处于凤姐下，岂不危哉？乃人见其美，凤姐忘其美；人见其能，凤姐忘其能；人见其恩且惠，凤姐忘其恩且惠。夫凤姐固以色市、以才市而不欲人以德市者也，而相忘若是。凤姐之忘平儿与？抑平儿之能使凤姐忘也？呜呼！可以处忌主矣。 </p><p>
</span>汉之留侯，明之中山，差足以当之。真能一粒粟现大千世界者。（梅阁）<span class="green">鸳鸯赞</p><p>
司马子长有言：“死或重于泰山，或轻于鸿毛。”若是乎死之必得其所也。鸳鸯一婢耳，当赦老垂涎之日，已怀一致死之心，设使竟死，何莫非真气节。 然古今来以此自裁，卒湮没而不彰者，何敢胜道，彼鸳鸯何以称为？则泰山、鸿毛之辨也。死而有知，不当偕母入贾氏之祠乎！他年赦老来归，将何以为情也？ </p><p>
史云：大家夫妇，未知死所。死有所固，但恐求之不得耳。若鸳鸯者，殆郑子产所谓“得其所哉，得其所哉”。（梅阁）</p><p>
紫鹃赞 </p><p>
忠臣之事君也，不以羁旅引嫌；孝子之事亲也，不以螟蛉自外。紫鹃于黛玉，在臣为羁旅，在子为螟蛉，似乎宜于安乐，不于患难矣。乃痛心疾首，直与三闾七子同其隐忧，其事可伤，其心可悲也。至新交情重，不忍效袭人之生；故主恩深，不敢作鸳鸯之死，尤为仁至义尽焉。呜呼，其可及哉！ </p><p>
</span>可以教孝，可以教忠，令人正襟危坐读之。（梅阁）</p><p>
<span class="green">芳官赞 </p><p>
芳官品貌似宝玉，豪爽似湘云，刁钻似晴雯，颖异似黛玉，而其一往直前、悍然不顾之概，则又似鸳鸯，似尤三姐。合众美而为人，是绝人而为美也，人间那得有此？然不有鹰鹯之王夫人，其堕落亦未可究竟。夫人之狂暴，夫人之慈悲也。不识佛如来，其母能容否？ </span><span class="green">无端幽绪，一片慈音，文生情耶？情生文耶？（梅阁）</span><span class="green">晴雯赞 </p><p>
有过人之节，而不能以自藏，此自祸之媒也。晴雯人品心术，都无可议，惟性情卞急，语言犀利，为稍薄耳。使善自藏，当不致逐死。然红颜绝世，易启青蝇；公子多情，竟能白壁，是又女子不字、十年乃字者也。非自爱而能若是乎？ </p><p>
</span>节短韵长，列赞中有数文字。（梅阁）<span class="green">金钏赞 </p><p>
金钏金簪落井之对，与汉高祖对楚霸王龙驹龙驭之喻相仿佛。顾霸王不杀高祖，而王夫人已杀金钏，是喑哑叱咤之雄，尚慈于持斋念佛之妇也。于是乎杀机动矣，大观园之祸亟矣。读《红楼梦》者，且不暇为金钏惜也。</p><p>
贾迎春赞</p><p>
才情，造物之所忌也，则德尚矣！然女子无才，谓之德也。若迎春者，非其人耶，何所遇之惨也。说者以为非贾赦遗孽不至此，由是言之，婚姻之故，虽曰天命，岂非人事哉？</p><p>
贾惜春赞</p><p>
人不奇则不清，不僻则不静，以知清净之法门，皆奇僻性人也。惜春雅负此情，与妙玉交最厚。出尘之想，端自隗始矣。然玉不去则志终不决，恐投鼠者伤器也。非大有根器而能若是乎？彼夫柳怒而花嗔，莺谗而燕妒者，真尘且俗耳。奇僻岂负于人哉？或云妙玉之去，惜春与知之。</p><p>
妙玉赞</p><p>
妙玉之劫也，其去也，去而言劫，混也何混乎尔？所以卸当事之责，而量劫盗之罪也。何言乎卸当事之责，而重劫盗之罪也？妙玉壁立万仞，有天子不臣，诸侯不友之概，而为包勇所窘辱矣！其去也，有恨之不早周者矣。而适芸林当权，劫盗闹之日。以情论，失物为轻，失人为重。以案论，劫财为重，劫人为轻。相于就轻而避重，则莫若混诸劫。此贾芸林之孝，状点成文，而记事者故做疑阵耳！不然，其师神于数者，岂有劝之在京，以待强盗为结果乎？且云以挟死矣。而幻重游，独不得见一面，抑又何也？然则其去也，非劫也。我故曰：殆《易》所谓“见机而作，不俟终日”者与？其来也，吾占诸凤；其去也，吾象诸龙。 </p><p>
</span>语云：“天若有情天亦老”吾易之云：“地如无陷地常平。”此翁吾患其易老，此心吾见其常平。（梅阁）<span class="green">秦可卿赞</p><p>
可卿香国之桃花也，以柔媚胜。爱牡丹者爱之，爱莲花者爱之，爱菊者爱之。然赋命群芳为至薄，好忌之。故谈星相者，以面带桃花似桃花为痴，可卿获于人而不获于天。命带之乎，亦面似之也。爱可卿者，并怨桃花！</p><p>
</span>风雅绝伦。（梅阁）<span class="green">香菱赞</p><p>
香菱以一憨，直造到无眼耳鼻舌心意，无色声香味触法。故所处无不可意之境，无不可意之事，无不可意之人，嬉嬉然莲花世界也。其殆袁宝儿后身乎？何遇之奇也！然一为炀帝妃，一为呆霸王妾，帝之与王其号岁殊，其名贵一也。且安知今之王不即古之帝与？嘻嘻！</p><p>
</span>似歌似哭，究竟是歌是哭？吾欲哭矣，吾不能歌矣。（梅阁）[注]《大业拾遗记》：长安贡御车女袁宝儿，年十五，腰肢纤堕，癔冶多态，帝宠爱之特厚。……时虞世南草征辽指挥德音敕于帝侧，宝儿注视久之。帝谓世南曰：“昔传飞燕可掌上舞，朕常谓儒生饰于文字，岂人能若是乎？及今得宝儿，方昭前事。然多憨态。今注目于卿，卿才人可便嘲之。”世南应诏为绝句曰：“学画鸡黄半未成，垂肩亸袖太憨生。缘憨却得君王惜，长把花枝傍辇行。”帝大悦。<span class="green">侍书赞 </p><p>
以词令见长者，除凤姐俚俗外，如黛玉之新颖，湘云之豪爽，探春之壮丽，平儿之端详，类皆一时选，然总不若侍书对王善保家数语，尤为珠圆玉润，味腴韵辣，使人受不得，辞不得。窃谓黛玉近于《騷》，湘云近于《策》，探春、平儿近于《史》，若侍书其寝食于盲左者乎！可与康成婢抗衡矣。</span><span class="green">藕官赞 </p><p>
以真为戏，无往而非戏也；以戏为真，无往而非真也。惟在有情与无情耳。藕官多情，故以戏情为真情，因是由戏入真，由真入魔，由魔入恶，而患且不测。非遇多情公子，其能已于祸耶？夫人不幸而多情，又不幸不获多情相与言情，则宁无情而已矣。然岂我辈之所为情哉！</p><p>
</span>一片天机，一点真机，一味道机，佛法不与焉。（梅阁）<span class="green">蕊官荳官葵官赞 </p><p>
兔死狐悲，物伤其类，此义气也。然末俗偷漓，往往有视沉溺不救，又从而下石者，未尝不在读书谈道之儒。此无他，利害分明之过也。蕊官等惟不知利害，故不避死生，一时义气激发，直于颜佩韦、杨念如、马杰、沈扬、周文元同其梗概。以小喻大，不难执干戈以卫社稷也。礼失而守在夷，典亡而求诸野，蕊官诸人顾可少乎哉！ </p><p>
</span>说得如许关系，范文正公“先天下之忧，后天下之乐”，此物此致哉！（梅阁）</p><p>
<span class="green">秋纹赞</p><p>
国士众人之说，可以施之常人，不可施之君父，以臣子但知感恩戴德，不知其他也。秋纹丫鬟中众人耳，借他人之余光，为自己之福泽，亦可悲矣。而乃感恩戴德，言不足而长言，长言不足而反覆言，任他人讥笑讪骂，己惟颂德讴仁，何其诚也。使易处袭人之位，其晚节必有可观。谁为遏抑者；而竟以众人终也。悲夫。</p><p>
</span>沈郁顿挫，一往情深。（梅阁）<span class="green"></p><p>
麝月赞</p><p>
小人甘为小人，又定不乐人为君子，放必多方束缚之，挟持之。其不从者，必掘之使去；其从者，则暂借为党援，事成之后，亦必掘之尽去，如袭人之於麝月是也。麝月有为善之资，不自振拔，往往为所制伏，至不敢以真面目对宝玉，此亦少年锐进，苟且以就功名之误也。岂知事尚未成，而秋宵伴读；已不获与差遣，其后悔何及哉！然宝玉出家，犹及见袭人抱琵琶上别船去，或亦忠厚之报与！】</span>功名中人无论己，即道学中人亦不免中此玻文固慷慨悲歌以为言者。（梅阁）</p><p>
<span class="green">邢岫烟赞</p><p>
敛才就范，抑气归神，此诣非十年读书、十年养气不到也。邢岫烟在亲较宝钗近，在遇比黛玉难，然厚宝钗如彼，薄黛玉如此，人情概可知矣。秋水菱花，能无顾影自怜耶？乃漠然其遇，淡然其衷，不忮不求，与人世毫无争患，则超超元箸也。谓非学养兼到之作与！揽其风度，如披古会元风。</p><p>
</span>烂熟时文批语，用来异样新鲜，是真能点铁成金者。（梅阁）<span class="green">李纹李绮赞</p><p>
李纹李绮，行事无所见其大致，只于一二诗句仿佛之。倘亦南康公主所谓我见犹怜者也。想其丰韵在明月梅花之间，良欲得为友焉。</p><p>
绣橘赞 </p><p>
己无才而能用人之才，不失其为才也，己无智而能用人之智，不失其为智也。惟不能自用，又不能用人，斯真无用耳。绣橘才智，以辅探春则不足，以相迎春则有余，莫谓秦无人也。乃教歌者不能教喉咙，教哭者不能教眼泪，此却正所以屡窘于安乐公也。木从绳则正，其如朽者何！ </span>庸流之遇，其害如此，岂独绣橘之不幸哉！文极“手挥五弦，目送飞鸿”之妙。（梅阁）<span class="green">入画赞 </span><span class="green">小题大做，在作文则见才思，在科罪则为深文。入画之事，若以之命题，则私下传送四字，可以大发议论，包举全史；若以之科罪，直不应轻律薄责之而已矣，而何遽逐之也？良禽择木，良臣择主，有以也夫！ </p><p>
蕙香赞</p><p>
同生为夫妇之语，不闻诸奶奶经也，度亦小儿胡诌，聊以相戏云雨。而搆衅者乃直以为莫须有证据，池鱼之殃，未有无辜如此者，而卒不闻一语自辨。岂以宝玉鸡肋，固已食之无肉、弃之良得耶？蕙香真晦气也。 </p><p>
贾母赞</p><p>
人情所不能已者，圣人弗禁，况在所溺爱哉！宝玉于黛玉，其生生死死之情，见之数矣。贾母即不为黛玉计，独不为宝玉计乎？而乃掩耳盗铃，为目前苟且之安。是杀黛玉者贾母，非袭人也。促宝玉出家者贾母，非黛玉也。呜呼０我虽不杀伯仁，伯仁由我而死”，是谁之过与！</p><p>
</span>晋赵盾弑其君，许世子弑其父，是此篇蓝本。文固以《春秋》法作游戏法者。（梅阁）<span class="green"></p><p>
贾政赞 </p><p>
贾政迂疏肤阔，直逼宋襄，是殆中书毒者。然题园偶兴，搜索枯肠，须几断矣，曾无一字之遗，何其干也。倘亦食古不化者与？孔子曰：“孟公绰为赵、魏老则优，不可以为媵薛大夫。”政之流亚也。</p><p>
王夫人赞 </p><p>
王夫人可以有才，有才而自恃其才，则杀人必多。人尤不可以无才，无才而妄用其才，则杀人愈多：王夫人是也。王夫人情偏性执，信谗任奸，一怒而死金钏，再怒而死晴雯，死司棋，出芳官等于家。为稽其罪，盖浮于凤焉。是杀人多矣，故安得有后哉！兰儿之幸，李纨之福，非夫人之福也。</p><p>
</span>治乱兴衰之故，实始于此，作论赞者，其有忧患乎？（梅阁）<span class="green"></p><p>
贾元春赞</span><span class="green">元春品貌才情，在公等碌碌之间。宜其多厚福也，然尤不永所寿。似廉才宜遭折者，说其为歉于寿，全于福矣。使天假三年，历见母亲不祥之事，伤心孰甚焉！天不欲伤其心，廉之也，越于史氏多矣！ </p><p>
李纨赞</p><p>
李纨幽闲贞静和雍肃穆德，而不足于才。然正为无才，故能黯淡以终。虽无奇功，亦无后祸。渊源宰相风度也，可于共太平矣。</p><p>
</span>姚善应变，宋善守文，人言姚之才高，吾谓宋之福大。（梅阁）<span class="green">贾兰赞 </p><p>
贾兰习于宝玉，而不溺其志；习于贾环，而不乱其行：可谓出淤泥而不染矣。然乳臭未脱，即谆谆然以八股为务，是于下下乘中觅立足地也，其陷溺似比甄宝玉尤深。嗣是而仕途中多一热人矣，嗣是而性灵中少一韵人矣。可以救庸而不可以医俗，惜哉！然而李纨有子矣。</span>此便是热中根子，于此见作者性情之淡，位置之高。（梅阁）<span class="green"></p><p>
熙凤赞</p><p>
凤姐，治世之能臣，乱世之奸雄也。向使贾母不老，必能驾驭其才，犹如高祖之于韩彭，安知不为贾氏福？无如王夫人李纨昏柔愚懦，有如汉献。适以启奸人窥伺之心，英雄之不贞，亦时势使然也。“骑虎难下”，岂欺人之语哉！然亦太自喜矣。</p><p>
</span>亦骀宕，亦风流，极文人之能事，极文章之乐事。（梅阁）</p><p>
<span class="green">贾巧姐赞</span><span class="green">凤姐一生权利，适足为后人敛怨。媒鬻之报，人嫌其后矣。而卒之临危有救，岂以毒攻毒，以火攻火，法有灵欤？抑敬老怜贫，善足以敌之也。乃明珠欲堕，援来陌路之人。白壁无伤，媒作田家之妇。倘所谓灿烂归于平淡者，有如是耶？爰为之咏曰：听罢笙歌樵唱好，看完花卉稻芒香。何悲乎巧姐！</p><p>
薛姨妈赞</p><p>
优柔寡断，至足以贻数世之忧，家与国无二理也。薛姨妈进旅退旅，有李东陽伴食之风，顾黛玉终身，业已心及之矣，而卒未闻一言之荐，岂非姑待之说中之与！卒之黛玉死矣，宝玉出家，而宝钗亦因之以寡，伊戚之贻，谁之咎也？孟子曰：“是亦羿有罪焉。”</p><p>
[注]李东陽（1447—1516），字宾之，号西涯。弘治十一年（1498），李东陽晋太子少保、礼部尚书兼文渊阁大学士。李东陽为了应和刘瑾，干了一些损害自己形象的事情，引起不少士大夫的反感。有人写诗讥刺他：“文名应与斗山齐，伴食中书日已西。回首湘江春草绿，鹧鸪啼罢子规啼。”李东陽与刘瑾虚委周旋是出于他的自我保护意识，这也确实有损他的名声，不过，他留在内阁，在当时还是起了一定作用的。 </p><p>
尤氏赞</p><p>
人之美者曰尤，然不说美人，而曰尤物，其为不祥可知。尤氏见于书，已在徐娘半老之会，然风情固不薄也。设鸡皮未皱，更复何如？氏之曰尤，盖比于夏姬也。 </p><p>
傻大姐赞</p><p>
傻大姐无知无识，蠢然如彘，而实为《红楼梦》一大关键。大观园中落之故，实始于此。其宋之逐狗者与？楚之献鼋者与？抑周之卖橛弧箕服者也？人耶妖耶，吾不得而知之，则以为傻大姐而已矣。</p><p>
</span>绝大眼孔。（梅阁）<span class="green"></p><p>
小鹊赞</p><p>
鹊报喜者也，然鹊之小者，自忘其为鹊，人亦共忘其为鹊。不特忘之也，或且疑其为鸦，己亦自疑为鸦。由是杯弓蛇影，总属真情；鹤唳风声，尽成实相。无所为计，只获将大千世界，佛脚历历遍抱，而佛菩萨乃在极乐国中吃吃笑不休，真堪绝倒也。然究之所为，不失为喜也。谓之为鹊，谁曰不宜？</p><p>
</span>偏能从无文字处做文字，庄、老逸音。（梅阁）<span class="green"></p><p>
小红赞</p><p>
杯弓蛇影之疑，有致死不悟者，起祸者不知也，受祸者不知也，即嫁祸者亦不知也，然而祸自此始矣。则莫如小红失帕，宝钗闻之而故为觅黛玉一事。夫以黛玉之招忌也，有无端而訾议者矣，况中其心病哉！则异日众人之前，未有不力为排挤者，黛玉厄而宝钗亨矣。若小红者，其应劫之魔与？秦汉间发难之陈涉也。</p><p>
</span>始读之以为想当然耳，既读之曰理有固然，三读之曰势所必然。（梅阁）<span class="green">柳五儿赞</p><p>
继晴雯而兴者，有柳五儿，然已在平王东迁、康王南渡之后矣。虽曰英雄，其如无用武地何！况卧榻之侧，眈眈者已有人也。吁嗟乎！当年渡口，桃花作意引来；此日门中，人面不知何处。五儿得毋有抚景神伤乎？爰有眼泪别洒旃。</p><p>
</span>王景略相秦，许鲁斋仕元，非本志也，英雄不甘沦落耳。（梅阁）<span class="green">莺儿赞</p><p>
莺儿憨憨，直欲登香菱之堂而嗜其胾，亦卧榻之侧所不容伫足者也。而袭人首荐之，毋亦以宝钗之故。然而郑灵之鼎已无异味矣，虽欲染指，何可得哉？其后与秋纹、麝月不知所终，以意度之，大约比袭人脩洁。 </p><p>
翠缕赞</p><p>
翠缕陰陽究论，如村童覆书，愈诘愈乱；如鼋妪说鬼，愈出愈奇。然其妙，妙在通而不通。若是凿凿之言，便老生常谈矣，安得为诗疯子婢哉？ </p><p>
刘老老赞</p><p>
刘老老深观世务，历练人情，一切揣摩求合，思之至深。出其余技作游戏法，如等傀儡场，忽而星娥月姐，忽而牛鬼蛇神，忽而痴人说梦，忽而老吏断狱，喜笑怒骂，无不动中窾要，会如人意。因发诸金帛以归，视凤姐辈真儿戏也。而卒能脱巧姐于难，是又非无真肝胆、真血气、真性情者。殆黠而侠者，其诸弹铗之杰与！</p><p>
</span>今人只学得刘老老这一黠字，学不到刘老老那一侠字，文故以进之者与之。予刘老老，所以夺今人也。（梅阁）<span class="green"></p><p>
板儿赞</span><span class="green">蝶吾知其恋花也，蜂吾知其采花也；非蜂非蝶，不知恋亦不知采，而能与花为缘者，其花之虱乎？板儿何竟似此！然而蝶有怨矣，蜂有嗔矣，惟虱饱饮花露，倦卧花心，不识不知，真花花世界也。蜂碟羡虱，吾羡板儿矣，几生脩得到此？</p><p>
</span>有化工之笔，即有化工之赞，天之不爱才，吾妒焉。（梅阁）</p><p>
<span class="green">琥珀赞</span><span class="green">古来孤臣孽子，往往以遭际迍邅，遂成不朽之事业，从知盘根错节，乃以别利器也。琥珀言谈举动，绝肖鸳鸯，然烈烈者如彼，庸庸者如此。岂才有不逮与？亦遇之无奇也。则所为士穷见节义、世乱识忠臣者，非不穷不乱，无节义忠臣也，特不见不识耳。由是言之，鸳鸯之不幸乃其幸，琥珀之幸乃其不幸也夫。</p><p>
</span>其人如仙露明珠，其文似浑金璞玉。（梅阁）<span class="green">玉钏赞</span><span class="green">玉钏于宝玉，有不反兵之义，徒以主仆之故，敢怒而不敢言，而眉睫间余憾未平也。胡赧颜公子又欲卖痴憨，作息夫人之蛊哉？则使心机费尽，强博一笑于红颜；而词色不亲，终带三分乎白眼。于义有足多焉！</span>语语生稜 ，几令人不敢扪读。（梅阁）</p><p>
<span class="green"></p><p>
焙茗赞</p><p>
宝玉栽培脂粉，作养娥眉，为花国之靖臣，作香林之戒行，宜其深仁厚泽，罔不沦肌浃髓矣。乃除黛玉外，别无一知己，而能如人意。不尽如人意，庄也而出之以谑，谐也而规之以正，顺其性而利导之，如大禹之治水，适行其所事，而卒也无不行之言，呜呼！其惟焙茗乎？东方曼倩之俦也。</p><p>
尤二姐赞</p><p>
尤二姐容貌性情，两无所恶，置身大观园中，在在为花柳生色，而顾不齿于群芳者，徒以为路柳墙花耳。呜呼！一失足成千古恨，再回头已百年身，若是乎解之无可解也。然扬雄服事新莽，荀彧辅弼曹瞒，其所失与二姐未识如何！使一旦望汉来归，其蹂躏践踏之形，正复何如也！呜呼，失身而不为长乐老人，其悔岂可及哉！</p><p>
贾蓉赞</span><span class="green">贾蓉绝好皮囊，而性情嗜好每每与宝玉相反。宝玉怜香，贾蓉转能蹂香；宝玉惜玉，贾蓉专能碎玉。花柳之蟊贼也！凤姐错识人矣。然小意动人，颇能忘恨，故凤姐终爱之。啜茗传神，良有以也。</p><p>
</span>《石头记》妙到怎地，论赞亦妙到怎地，吾何间然。（梅阁）<span class="green">贾琏赞</p><p>
贾琏烧琴煮鹤，大煞风景，红楼市中物也。以配凤姐，且在所辱，况平儿哉！然负荆一节，颇能自降，拔其帜而树娘子帜，亦腹负将军解风雅者也。收入色界中，置风流坛外，作金刚尊者。</p><p>
尤三姐赞</p><p>
士为知己者死，尤三姐之死，死于不知己矣。不知己而何以死？然而三姐则固以湘莲为知己也。湘莲知己而适不知己，仍不失为知己，则舍知己而适不知己，仍不失为知己之湘莲。天下断无有不知己而能知己如湘莲者。天下而无不知己而能知己如湘莲矣，而竟有知己而适不知己，仍不失为知己之湘莲。是知己而适不知己，仍不失为知己者，乃真知己也。而竟不知己，则安得而不死哉？然而湘莲去矣，是知己而适不知己，仍不失为知己，而竟不知己者，究未尝不知己也。三姐何尝死哉！</p><p>
</span>秀瘦皱透，兼而有之，其米老相者石耶？（梅阁）</p><p>
<span class="green">柳湘莲赞</p><p>
柳湘莲一风流荡子耳，尤三姐遽引为知己，岂曰知人。然纨绔中无雅人，文墨中无确人，道学中无达人，仕宦中无骨人，则与其为俗子狂生、腐儒禄蠹之妇也，毋宁风流浪子耳。不然，三姐死矣，几见纨绔之俦、文墨之俦、道学仕宦之俦，能与道人俱去者哉？湘莲远矣！</p><p>
</span>骂杀。为其所骂者，亦点头咋舌曰：“快杀！”（梅阁）<span class="green">龄官赞</p><p>
龄官忧思焦劳，抑郁愤懑，直于林黛玉脱其影形，所少者眼泪一副耳。然乌知非责之过卑，而利已无所输乎？亦乌知非负之过深，而本已有所亏乎？是安得有放来生债者，预借一副眼泪为今日挥洒地也。而其债将滥矣，危哉！贾蔷何脩而得此！</p><p>
贾蔷赞</p><p>
贾蔷市井小人耳，乌足以言风雅！然其于龄官，意柔柔而斐亹，情款款而纡萦，似非不知道者。意衣钵真传，必有所自祖也。其宝玉大弟子乎！可与言情矣。</span><span class="green">司棋赞</span><span class="green">从古以过而创为奇节者，君子悲其志，未尝不谅其人。司棋失身潘又安，过已。乃竟一其心相待，以死继之。非节非烈，何莫非节非烈也！盖其志以定于搜赃时矣。观过知仁，谅哉！</span><span class="green">潘又安赞</span><span class="green">人当无可如何之际，计无所出，惟以一死自绝。此以死塞责者耳，非以为乐也。若夫当死之时，无感慨，无愤激，无张皇却顾，心平气和，意静神恬，其死也与哉？其归也。真叠山所谓从容就义者，潘又安其知道乎！有死以来，未有暇豫如斯者也。</p><p>
</span>潘又安于情界中，身分极高，故能当得一道字。文固不妄用字者。（梅阁）<span class="green">袭人赞</span><span class="green">苏老泉辨王安石奸，全在不近人情。嗟乎，奸而不近人情，此不难辨也，所难辨者近人情耳!袭人者，奸之近人情者也。以近人情者制人，人忘其制。以近人情者谗人，人忘其谗。约计平生，死黛玉，死晴雯，逐芳官、蕙香，间秋纹、麝月，其虐肆矣。而王夫人且视之为顾命，宝钗倚之为元臣。向非宝玉出家，或及身先宝玉死，岂不以贤名相终始哉!惜乎天之后其死也。咏史诗曰：“周公恐惧流言日，王莽谦恭下士时，若使当年身便死，一身真伪有谁知?”袭人有焉。</p><p>
</span>绝大见识，绝大议论，不做袭人赞读通，即做袭人赞读快。（梅阁）<span class="green">蒋玉函赞</span><span class="green">贾宝玉动为男子为浊物，度一面目黎黑，于思于思者耳。十温润如好女，未尝不以脂粉蓄之，然未有缠绵如蒋玉函者。岂从来冤家大抵由欢喜结来耶？巾之持赠也，玉实主之矣。袭人之嫁，玉函之娶，或无憾焉</span></p><p>
<span class="green">彩云赞</p><p>
人各有一知己，不得谓君子是而小人非，特虑其不终耳。彩云之于贾环，其相与可无究，至甘心为此做贼，亦何婬且贱也！然平儿诘盗，慨然挺身；宝玉认脏，毫无输色。落落乎石乞子风也，而不可以对贾环耶？然而环且贰矣。古今来献身于贼而卒为所疑者，岂少人哉！君子是以知小人之必无知己也。</p><p>
</span>亦悲亦壮，于以痛哭古人，亦以留赠后人。（梅阁）<span class="green">贾环赞</p><p>
贾环纯秉母气，蜂目而豺声，忍人也，独贾赦赏鉴之，气味有在矣。然政老御之，亦卒较恕于宝玉。岂以公子州吁，固嬖人之子也耶？贤如贾政，尚莫知其子之恶，又何怪乎卫庄哉！</p><p>
李嬷嬷赞</p><p>
李嬷嬷龙钟潦倒度其年纪，在贾母之上，不足为宝玉乳也。至其老而不死，尤当叩胫者百。然袭人一生隐恶，从无发其覆者，独此老借题发挥，一泄无余，比陈琳讨操檄，尤为淋漓痛快，亦愈头风之良剂也。昔苏子美读汉文，至博浪沙一椎，击节叫快，浮一大白，用以此赏之。</span><span class="green">赵姨娘赞</p><p>
食色，性也，而亦有不尽然者，鲜于叔明嗜臭虫，刘邕嗜疮痂，贺兰进明嗜狗粪。今将赵姨娘合水火五味而烹炮之，不徒臭虫、疮痂也，直狗粪而已矣，而贾政且大嚼之有余味焉。岂所赏在德耶？然粪秽卒产灵芝，鸱枭能卵雏凤，其下体可采也。赋诗断章，或不诬焉。</p><p>
雪雁赞</p><p>
《春秋》责备贤者，然当君父之际，亦不容以庸愚之故，稍宽悖逆之责者，良以臣子所许在心耳。雪雁于黛玉，有更相为命之形，所谓生死而骨肉者也。即万不容己，宁不可以死辞？而乃靦然人面，舍濒危之故主，伴他人作姑娘，岂复有人心哉！人将不食其余矣。速作之配，绝之也。</p><p>
王善保家赞</p><p>
段秀宝之击朱泚也，吾闻其声矣，若拊朽然，其隽不足称也。淮南王之击辟陽侯也，吾闻其声矣，若筑腐然，其快不足称也。若夫积之愈厚，煅之愈坚，礮焉而不能攻，钻焉而莫可入，有佛菩萨焉，运五指之峰，作巨灵之擘。香风盖去，春雷与新笋齐生；翠袖翻来，鸿爪共乌泥并现。嘻，此何声也！其殆博浪椎之嗣响乎？赞曰：探春之掌，是振是响；老妪之喙，惟腯惟脆。蛾眉吐气，为大白浮者三；老魅杀风，为舞剑起者再。</p><p>
</span>黄绢幼妇，外孙虀臼。（梅阁）<span class="green">贾赦邢夫人赞</p><p>
贾赦似刚非刚，乃刚愎之刚；邢夫人似柔非柔，乃柔邪之柔。刚愎之刚，非理之刚也，故有小泥鳅之祸；柔邪之柔，非理之柔也，故有金鸳鸯之羞。窃谓贾赦之刚，有似乎楚子玉；邢夫人之柔，有似乎鲁哀姜。</p><p>
贾敬赞</span><span class="green">天下岂有神仙？然但能尽我性，怡我情，傀儡场中，何莫非洞天福地也。故有富贵之神仙，有忠孝之神仙，有诗酒花月之神仙，有托钵叫化之神仙，而乘云跨鹤者不与焉。彼烧丹烧汞，导引胎息者，直自讨苦吃耳。然伊古以来，轻万乘而速祸败者，史不绝书，竖儒何知焉！</p><p>
贾珍赞</span><span class="green">十恶之条，一曰内乱，犯此者，在家必丧，在国必亡。贾珍席祖父余业，恣其下流，即比房[女委]嫷，列屋柔靡，亦何不可；而乃为不鲜不殄之求，作大蛇小蛇之弄，东府中无完人矣。借非狮子介石之坚，其能免乎？然吾闻之方山子，贤者生平得狮子力居多，贾珍胡不幸焉！</p><p>
贾瑞赞</p><p>
贾瑞雅负痴情，不以草茅自废，愿观光於上国，亦有志之士也，特未免不自谅耳。凤姐遽置之死，无乃过甚。虽然，溺粪何物也，而敬以持赠，是欲以曾经妙处之余相饷也，可不谓多情哉！独不识所赠物，果凤姐亲遗否？</p><p>
</span>极谐谑，极风调，但见其雅，不觉其亵。（梅阁）<span class="green">焦大赞</p><p>
贾家法，於乳母颇厚，重於酬庸矣。然而人尽母也，惟其乳而己。焦大以身捍患，似什伯乎乳之劳，即付贾庙以血其食，非幸也。而乃混於舆台，侪於隶仆，致仆妇奴子皆得牛马走之，宜其无限垒块，借酒杯以浇之也。然而马粪之填，亦未始非努力劝加餐之意，不可谓不厚者。特恐醉汉饱不知德耳。</p><p>
秦钟赞</span><span class="green">秦钟者，情种也。为锺情於人之种耶？为人钟情之种耶？为锺情於人之种，斯为风流种；为人锺情之种，则为下流种。然为锺情之人，固不得不为人钟情之人，则合风流、下流二种而为种，斯为真情真种。其於智能也，莫为之前，虽美勿彰；其于宝玉也，莫为之后，虽盛不传。然顾前不顾后，其象为夭，故不永其寿云。</span> 如是我佛说偈曰：“女欢男爱，无挂无碍。一点生机，成此世界。”用为斯文持赠。（梅阁）</p><p>
<span class="green">薛蟠赞</p><p>
薛蟠粗枝大叶，风流自喜，而实花柳之门外汉，风月之假斯文，真堪绝倒也。然天真烂漫，纯任自然，伦类中复时时有可歌可泣之处，血性中人也，脱亦世之所希者与？晋其爵曰王，假之威曰霸，美之谊曰逸呆，讥之乎？予之也。</p><p>
</span>谑而虐，可以下酒，可以喷饭。（梅阁）<span class="green">北静王赞</p><p>
北静王表表高标，有天际真人之概，嫦娥思嫁之矣，何论乎谈文章说经济者也，而林黛玉直以臭男人蓄之。嗟乎，王也而乃臭乎哉！是天下更无不臭者矣。天下而更无不臭者也，舍宝玉其谁与哉？死矣！</p><p>
甄宝玉赞</span><span class="green">太上忘情，其次多情，其次任情，其下矫情，矫情不可问矣。甄宝玉不能为太上之忘情，不失为其次之多情也。自经济文章之说中之，而情矫矣。则甄宝玉者，世俗之伟人，而实贾宝玉之罪人也。罪人则黜之而已矣，故终之以甄宝玉云。</p><p>
</span>情字始，情字终，虽游戏文章，仍是篇法一线。（梅阁）<span class="green">】</span></p><p>
涂瀛·红楼梦问答<span class="green">【或问：“《石头记》伊谁之作？”曰：“我之作。”“何以言之？”曰：“语语自我心中爬剔而出。”</p><p>
或问：“《石头记》为子意中之书，而独翻妙玉之案，则何也？”曰：“予亦不自知其何心，第觉良心上煞有过不去处。” </p><p>
或问：“子能做宝玉乎？”曰：“能。”“何以痛诋袭人也？”笑曰：“我止不能为袭人之宝玉。”</p><p>
或问：“宝钗似在所无讥矣，子时有微词，何也？”曰：“宝钗深心人也。人贵坦适而已，而故深之，此《春秋》所不许也。” </p><p>
或问：“宝钗深心，于何见之？”曰：“在交欢袭人。”</p><p>
或问：“袭人不可交乎？”曰：“君子与君子为朋，小人与小人为朋，方以类聚，物以群分。吾不识宝钗何人也，吾不识宝钗何心也。” </p><p>
或问：“宝钗与袭人交，岂有意耶？”曰：“古来奸人干进，未有不纳交左右者。以此卜之，宝钗之为宝钗，未可知也。”</p><p>
或问：“宝钗与黛玉，孰为优劣？”曰：“宝钗善柔，黛玉善刚；宝钗用屈，黛玉用直；宝钗徇情，黛玉任性；宝钗做面子，黛玉绝尘埃；宝钗收人心，黛玉信天命，不知其他。”</p><p>
或问：“袭人与晴雯孰为优劣？”曰：“袭人善柔，晴雯善刚；袭人用屈，晴雯用直；袭人徇情，晴雯任性；袭人做面子，晴雯绝尘埃；袭人收人心，晴雯信天命，不知其他。”</p><p>
或问：“《石头记》写宝钗如此，写袭人亦如此，则何也？”曰：“袭人，宝钗之影子也。写袭人，所以写宝钗也。” </p><p>
或问：“《石头记》写黛玉如彼，写晴雯亦如彼，则何也？”曰：“晴雯，黛玉之影子也。写晴雯，所以写黛玉也。”</p><p>
或问：“宝玉与黛玉有影子乎？”曰：“有。凤姐地藏庵拆散之姻缘，则远影也；贾蔷之于龄官，则近影也；潘又安之于司棋，则有情影也；柳湘莲之于尤三姐，则无情影也。”</p><p>
或问：“藕官是谁影子？”曰：“是林黛玉销魂影子。” </p><p>
或问：“龄官是谁影子？”曰：“是林黛玉离魂影子。” </p><p>
或问：“傻大姐是谁影子？”曰：“是醉金刚影子。”</p><p>
或问：“宝玉古今人孰似？”曰：“似武陵源百姓”“黛玉古今人孰似？”曰：“似贾长沙。”“宝钗古今人孰似？”曰：“似汉高祖。”“湘云古今人孰似？”曰：“似虬髯公。”“探春古今人孰似？”曰：“似太原公子。”“薛宝琴古今人孰似？”曰：“似藐姑仙子。”“平儿古今人孰似？”曰：“似郑子产。”“紫鹃古今人孰似？”曰：“似李令伯。”“妙玉古今人孰似？”曰：“似阮始平。”“晴雯古今人孰似？”曰：“似杨德祖。”“刘老老古今人孰似？”曰：“似冯獾（马旁）。”“凤姐古今人孰似？”曰：“似曹瞒。”“袭人古今人孰似？”曰：“似吕雉。”</p><p>
或问：“子之处宝钗也将如何？”曰：“妻之。”“处晴雯也将如何？”曰：“妾之。”“处芳官等也将如何？”曰：“子女之。”“处紫鹃也将如何？”曰：“臣之。”“处湘云也将如何？”曰：“友之。”“处平儿也将如何？”曰：“宾之。”“处探春也将如何？”曰：“宗师之。”“处宝琴也将如何？”曰：“君之。”“处宝玉也将如何？”曰：“佛之。”“处黛玉也将如何？”曰：“仙之。”</p><p>
或问：“何以蓄刘老老也？”曰：“俳优之。”“何以蓄莺儿等也？”曰：“奴之。”“何以蓄凤姐也？”曰：“贼之。”“何以蓄袭人也？”曰：“蛇蝎之。”</p><p>
或问：“王夫人逐晴雯、芳官等，乃家法应尔，子何痛诋之深也？”曰：“《石头记》只可言情，不可言法，若言法，则《石头记》可不作矣。且即以法论，宝玉不置之书房而置之花园，法乎否乎？不付之阿保而付之丫鬟，法乎否乎？不游之师友而游之姐妹，法乎否乎？即谓一误不堪再误，而用袭人则非其人，逐晴雯则非其罪，徒使佥人幸进，方正流亡，颠颠倒倒，画出千古庸流之祸，作书者有危心也。贬之不亦宜乎？”</p><p>
或问：“凤姐之死黛玉，似乎利之，则何也？”曰：“不独凤姐利之，即老太太亦利之。何言乎利之也？林黛玉葬父来归，数百万家资，尽归贾氏，凤姐领之。脱为贾氏妇，则凤姐应算还也；不为贾氏妇，而为他姓妇，则贾氏应算还也。而得不死之耶？然则黛玉之死，死于其才，亦死于其财也。”</p><p>
或问：“林黛玉数百万家资，尽归贾氏，有明证乎？”曰：“有。当贾琏发急时，自恨何处再发二三百万银子财，一‘再’字知之。夫再者，二之名也，不有一也，而何以再耶？”</p><p>
或问：“林黛玉聪明绝世，何以如许家资，而乃一无所知也？”曰：“此其所以为名贵也，此其所以为宝玉之知心也。若好歹将数百万家资横据胸中，便全身烟火气矣，尚得为黛玉哉！然使在宝钗，必有以处此。”</p><p>
或问：“《石头记》有病乎？”曰：“有。元春长宝玉二十六岁，乃言在家时会训诂宝玉，岂三十以后人尚能入选耶？其他惜春屡言小；巧姐初不肯长，后长得太快；李嬷嬷过于龙钟：诸如此类，未可悉数。然不可以此疵之者，故作罅漏，示人以子虚乌有也。”】</span>
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hlm2/238763.html' class='pagedaohang'>【上一篇】<i>:一　甄士隐梦幻识通灵　贾雨村风尘怀闺秀</i></a></span><span class="tomenu"><a href="https://ChineseBooks.github.io/sidawenxuemingzhu/hlm2/" title="汇评金玉红楼梦" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hlm2/238761.html' class='pagedaohang'>【下一篇】<i>：汇评金玉红楼梦总评</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/sidawenxuemingzhu/xiyouji/" target="_blank">西游记<i>></i></a>  <a href="https://ChineseBooks.github.io/sidawenxuemingzhu/shuihuchuan/" target="_blank">水浒传<i>></i></a>  <a href="https://ChineseBooks.github.io/sidawenxuemingzhu/hongloumeng/" target="_blank">红楼梦<i>></i></a>  <a href="https://ChineseBooks.github.io/sidawenxuemingzhu/xiyoujibaihuawen/" target="_blank">西游记白话文<i>></i></a>  <a href="https://ChineseBooks.github.io/sidawenxuemingzhu/sanguoyanyibaihuawen/" target="_blank">三国演义白话文<i>></i></a>  <a href="https://ChineseBooks.github.io/sidawenxuemingzhu/shuihuchuanbaihuawen/" target="_blank">水浒传白话文<i>></i></a>  <a href="https://ChineseBooks.github.io/sidawenxuemingzhu/hongloumengbaihuawen/" target="_blank">红楼梦白话文<i>></i></a>  <a href="https://ChineseBooks.github.io/sidawenxuemingzhu/jinshengtanpingshuihu/" target="_blank">金圣叹评水浒<i>></i></a>  <a href="https://ChineseBooks.github.io/sidawenxuemingzhu/sanguoyanyishaoerban/" target="_blank">三国演义少儿版<i>></i></a>  <a href="https://ChineseBooks.github.io/sidawenxuemingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>