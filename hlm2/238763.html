<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>汇评金玉红楼梦_汇评金玉红楼梦总评</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://ChineseBooks.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://ChineseBooks.github.io/js/dm.js" type="text/javascript"></script>
<script src="https://ChineseBooks.github.io/js/pc.js" type="text/javascript"></script>
<script src="https://ChineseBooks.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://ChineseBooks.github.io/" class="mindex"><img src="https://ChineseBooks.github.io/images/mindex.png" alt="回主页" /></a>
  <div class="mTitle"><a href="https://ChineseBooks.github.io/" class="htitle1">博古文刊</a> · <a href="https://ChineseBooks.github.io/sidawenxuemingzhu/hlm2/">汇评金玉红楼梦</a></i></div>
  <span class="mmenu" id="mmenu"><img src="https://ChineseBooks.github.io/images/mmenu.png" alt="目录" /></span> </div>
<div class="mnav" id="mnav"> <a href="https://ChineseBooks.github.io/" targent="_blank">首页</a> <a href="https://ChineseBooks.github.io/zuowen/" targent="_blank">作文</a> <a href="https://ChineseBooks.github.io/" targent="_blank">古代文学</a> <a href="https://ChineseBooks.github.io/jiankangbaojian/" targent="_blank">健康保健</a> <a href="https://ChineseBooks.github.io/jiankangyinshi/" targent="_blank">健康饮食</a> <a href="https://ChineseBooks.github.io/xiandai/" targent="_blank">现代小说</a> <a href="https://ChineseBooks.github.io/gushihui/" targent="_blank">故事会</a> <a href="https://ChineseBooks.github.io/waiguo/" targent="_blank">外国文学</a> <a href="https://ChineseBooks.github.io/shenghuochangshi/" targent="_blank">生活常识</a> <a href="https://ChineseBooks.github.io/meirongyangsheng/" targent="_blank">美容知识</a> <a href="https://ChineseBooks.github.io/lishigushi/" targent="_blank">历史故事</a> <a href="https://ChineseBooks.github.io/juqingjianjie/" targent="_blank">剧情简介</a> <a href="https://ChineseBooks.github.io/wangmingdaquan/" targent="_blank">网名大全</a> <a href="https://ChineseBooks.github.io/shuoshuo/" targent="_blank">说说大全</a> <a href="https://ChineseBooks.github.io/caipudaquan/" targent="_blank">菜谱大全</a> <a href="https://ChineseBooks.github.io/ss/" targent="_blank">生活类书籍</a>  </div>
<div class="search searchtop">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='http://3g.ChineBooks.com/'></a> > <a href='https://ChineseBooks.github.io/'>古代文学</a> > <a href='https://ChineseBooks.github.io/sidawenxuemingzhu/'>四大文学名著</a> > <a href='https://ChineseBooks.github.io/sidawenxuemingzhu/hlm2/'>汇评金玉红楼梦</a> > </div>
<div class="kind">
  <h1 class="h11">汇评金玉红楼梦总评</h1>
</div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hlm2/238764.html' class='pagedaohang'>【上一篇】<i>:红楼梦论赞</i></a></span><span class="tomenu"><a href="https://ChineseBooks.github.io/sidawenxuemingzhu/hlm2/" title="汇评金玉红楼梦" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hlm2/238762.html' class='pagedaohang'>【下一篇】<i>：汇评金玉红楼梦序跋</i></a></span>
</ul>
<div class="articleContent" id="articleContent"> <p><span class="green">王希廉：护花主人总评</span> </p><p>
<span class="green">【《石头记》一百二十回，分作二十一段看，方知结构层次。第一回为一段，说作书之缘起，如制艺之起讲，传奇之楔子。第二回为二段，叙宁、荣二府家世及林、甄、王、史各亲戚，如制艺中之起股，点清题目眉眼，才可发挥意义。三、四回为三段，叙宝钗、黛玉与宝玉聚会之因由。五回第四段，是一部《石头记》之纲领。六回至十六回为五段，结秦氏诲婬丧身之公案，叙熙凤作威造孽之开端。按第六回刘老老一进荣国府后，应即叙荣府情事，乃转详于宁而略于荣者，缘贾府之败，造衅开端，实起于宁。秦氏为宁府婬乱之魁，熙凤虽在荣府，而弄权实始于宁府，将来荣府之获罪，皆其所致，所以首先细叙。十七回至二十四回篇六段，叙元妃沐恩省亲，宝玉姊妹等移住大观园，为荣府正盛之时。二十五回至三十二回为七段，是宝玉第一次受魇几死，虽遇双真持诵通灵，而色孽情迷，惹出无限是非。三十三回至三十八回为八段，是宝玉第二次受责几死，虽有严父痛责，而痴情益甚，又值贾政出差，更无拘束。三十九回至四十四回为九段，叙刘老老、王熙凤得贾母欢心。四十五回至五十二回为十段，于诗酒赏心时，忽叙秋窗风雨，积雪冰寒，又于情深情滥中，忽写无情绝情，变幻不测，隐寓泰极必否、盛极必衰之意。五十三回至五十六回为十一段，叙宁，荣二府祭祠家宴，探春整顿大观园，气象一新，是极盛之时。五十七回至六十三上半回为第十二段，写园中人多，又生出许多唇舌事件，所谓兴一利即有一弊也。六十三下半回至六十九回为第十三段，叙贾敬物故，贾琏纵欲，凤姐陰毒，了结尤二姐、尤三姐公案。七十回至七十八回为第十四段，叙大观园中风波叠起，贾氏宗祠先灵悲叹，宁、荣二府将衰之兆。七十九回至八十五回为第十五段，叙薛蟠悔娶，迎春误嫁，一嫁一娶，均受其殃，及宝玉再入家塾，贾环又结仇怨，伏后文中举、串卖等事。八十六回至九十三回为第十六段，写薛家悍妇，贾府匪人，俱召败家之祸。九十四回至九十八回为第十七段，写花妖异兆，通灵走失，元妃薨逝，黛玉夭亡，为荣府气运将终之象。九十九回至一百三回为第十八段，叙大观园离散一空，贾存周官箴败坏，并了结夏金桂公案。一百四回至一百十二回为第十九段，写宁、荣二府一败涂地，不可收拾，及妙玉结局。一百十三回至一百十九回为第二十段，了结凤姐、宝玉、惜春、巧姐诸人，及宁、荣二府事。—百二十回为第二十一段，总结《石头记》因缘始末。此一部书中之大段落也。至于各大段中尚有小段落，或夹叙别事，或补叙旧事，或埋伏后文，或照应前文，祸福倚伏，吉凶互兆，错综变化，如线穿珠，如球走盘，不板不乱，粗评中不能胪列，均于各回中逐细批明。</p><p>
《石头记》一书，全部最要关键是“真假”二字。读者须知真即是假，假即是真；真中有假，假中有真；真不是真，假不是假。明此数意，则甄宝玉，贾宝玉是一是二，便心目了然，不为作者冷齿，亦知作者匠心。</p><p>
《石头记》虽是说贾府盛衰情事，其实专为宝玉、黛玉、宝钗三人而作。若就贾、薛两家而论，贾府为主，薛家为宾。若就宁、荣二府而论，荣府为主，宁府为宾。若就荣国一府而论，实玉、黛玉、宝钗三人为主，余者皆宾。若就宝玉、黛玉、宝钗三人而论，宝玉为主，钗、黛为宾。若就钗、黛二人而论，则黛玉却是主中主，宝钗却是主中宾。至副册之香菱，是宾中宾；又副册之袭人等，不能入席矣。读者须分别清楚。</p><p>
甄士隐、贾雨村为是书传述之人，然与茫茫大士、空空道人、警幻仙子等，惧是平空撰出，并非实有其人，不过借以叙述盛衰，警醒痴迷。刘老老为归结巧姐之人，其人在若有若无之间。盖全书既假托村言，必须有村妪贯串其中，故发端结局，皆用此人，所以名刘老老者，若云家运衰落，平日之爱子娇妻、美婢歌童，以及亲朋族党、幕宾门客、豪奴健仆，无不云散风流，惟剩此老妪收拾残棋败局。沧海桑田，言之酸鼻，闻者寒心。</p><p>
《石头记》专叙宁、荣二府盛衰情事，因薛宝钗是宝玉之配，亲情更切，衰运相同，故薛蟠家事，亦叙得详细。</p><p>
从来传奇小说，多托言于梦。如《西厢》之草桥惊梦，《水浒》之英雄恶梦，则一梦而止，全部俱归梦境。《还魂》之因梦而死，死而复生，《紫钗》彷佛相似，而情事迥别。《南柯》、《邯郸》，功名事业，俱在梦中，各有不同，各有妙处。《石头记》也是说梦，而立意作法，另开生面。前后两大梦，皆游太虚幻境。而一是真梦，虽阅册听歌，茫然不解；一是神游，因缘定数，了然记得。且有甄士隐梦得一半幻境，绛芸轩梦语含糊，甄宝王一梦而顿改前非，林黛玉一梦而情痴愈痼。又有柳湘莲梦醒出家，香菱梦里作诗，宝玉梦与甄宝玉相合，妙玉走魔恶梦，小红私情痴梦，尤二蛆梦妹劝斩妒妇，王凤姐梦人强夺锦匹，宝玉梦至陰司，袭人梦见宝玉，秦氏、元妃等托梦，及宝玉想梦无梦等事，穿插其中。与别部小说传奇说梦不同。文人心思，不可思议。</p><p>
《石头记》一书，有正笔，有反笔，有衬笔，有借笔，有明笔，有暗笔，有先伏笔，有照应笔，有著色笔，有淡描笔。各样笔法，无所不备。</p><p>
一部书中，翰墨则诗词歌赋，制艺尺牍，爰书戏曲，以及对联扁额，酒令灯谜，说书笑话，无不精善；技艺则琴棋书画，医卜星相，及匠作构造，栽种花果，畜养禽鸟，针黹烹调，巨细无遗；人物则方正陰邪，贞婬顽善，节烈豪侠，刚强懦弱，及前代女将，外洋诗人，仙佛鬼怪，尼僧女道，倡伎优伶，黠奴豪仆，盗贼邪魔，醉汉无赖，色色皆有；事迹则繁华筵宴，奢纵宣婬，操守贪廉，宫闱仪制，庆吊盛衰，判狱靖寇，以及讽经设坛，贸易钻营，事事皆全；甚至寿终夭折，暴亡病故，丹戕药误，及自刎被杀，投河跳井，悬梁受逼，并吞金服毒，撞阶脱精等事，亦件件俱有。可谓包罗万象，囊括无遗，岂别部小说所能望见项背。</p><p>
书中多有说话冲口而出，或几句说话止说一二句，或一句说话止说两三字，便咽住不说。其中或有忌讳，不忍出口；或有隐情，不便明说，故用缩句法咽住，最是描神之笔。</p><p>
福、寿、才、德四字，人生最难完全。宁、荣二府，只有贾母一人，其福其寿，固为希有；其少年理家事迹，虽不能知，然听其临终遗言说“心实吃亏”四字，仁厚诚实，德可概见；观其严查赌博，洞悉弊端，分散余赀，井井有条，才亦可见一斑，可称四字兼至。此外如男则贾敬、贾赦无德无才，贾政有德无才，贾琏小有才而无德，贾珍亦无德无才，贾环无足论，宝玉才德另是—种，于事业无补。女则邢夫人、尤氏无德无才，王夫人虽似有德，而偏听易惑，不是真德，才亦平庸。至十二金钗：王凤姐无德而有才，故才亦不正；元春才德固好，而寿既不永，福亦不久；迎春是无能，不是有德；探春有才，德非全美；惜春是偏僻之性，非才非德；黛玉一味痴情，心地褊窄，德固不美，只有文墨之才；宝钗却是有德有才，虽寿不可知，而福薄己见；妙玉才德近于怪诞，故陷身盗贼；史湘云是旷达一流，不是正经才德；巧姐才德平平；秦氏不足论：均非福寿之器。此十二金钗所以俱隶薄命司也。</p><p>
《石头记》一书，己全是梦境，余又从而批之，真是梦中说梦，更属荒唐。然三千大千世界，古往今来事物，何处非梦，何人非梦？见余梦梦之人，梦中说梦，亦无不可。】</span></p><p>
<span class="green">王希廉：红楼梦摘误</span> </p><p>
<span class="green">【《红楼梦》结构细密，变换错综，固是尽美尽善，除《水浒》、《三国》、《西游》、《金瓶梅》之外，小说无有出其右者。然细细翻阅，亦有脱漏纰谬及未惬人意处。余所阅袖珍是坊肆翻板，是否作者原本，抑系翻刻漏误，无从考正。姑就所见，摘出数条，以质高明。非敢雌黄先辈，亦执经问难之意尔：</p><p>
第二回冷子兴口述贾赦有二子，次子贾琏。其长子何名，是否早故，并未叙明，似属漏笔。</p><p>
十二回内说是年冬底林如海病重，写书接林黛玉，贾母叫贾琏送去。至十四回中又说，贾琏遣昭儿回来投信，如海于九月初三日病故，二爷同林姑娘送灵到苏州，年底赶回，要大毛衣服等语。若林如海于九月初身故，则写书接黛玉应在七八月间，不应迟至冬底。况贾琏冬底自京起身，大毛衣服应当时带去，何必又遣人来取？再年底才自京起程到扬，又送灵至苏，年底亦岂能赶回？先后所说，似有矛盾。</span></p><p>
<span class="green">史湘云同列十二金钗中，且后来亦曾久住大观园，结社联吟，其豪迈爽直，别有一种风调，则初到宁、荣二府时，亦当叙明来历态度。及十二回以前，并未提及，至十三回秦氏丧中，叙忠靖侯史鼎夫人来吊，忽有史湘云出迎，亦不知何时先到宁府。突如其来，未免无根。恐系翻刻误植，非作者原本。</p><p>
十七回大观园工程告竣，栊翠庵已圈入园内，究系何时建盖，何人题名，妙玉于何时进庵，如何与贾母等会面，竟无一字提及，未免欠细。</p><p>
十八回元妃见山环佛寺，即进寺进香，自然即是栊翠庵。维时妙玉若已进庵，岂敢不迎接元妃？抑系尚未进庵，或暂回避，似应叙明。</p><p>
三十回袭人赴宝钗处，等至二更，宝钗方回来，曾否借书，一字不提，竟与未见宝钗无异，似有漏句。</p><p>
三十六回袭人替宝玉绣兜肚，宝钗走来，爱其生活新鲜，于袭人出去时，无意中代绣两三花瓣。文情固妩媚有致，但女工刺绣，大者上绷，小者手刺，均须绣完配里，方不露反面针脚。今兜肚是白绫红里，则正里两面已经做成，无连里刺绣之理，似于女红欠妥。</p><p>
三十五回宝玉听见黛玉在院内说话，忙叫快请。究竟曾否去请，抑黛玉已经回去，与三十六回情事不接，似有睨漏。</p><p>
五十三回贾母庆赏元宵，将上年嘱做灯谜一节，竟不提起，似欠照应。</p><p>
五十八回将梨园女子分派各房，画蔷之龄官是死是生，作何着落，并未提及，似有漏笔。</p><p>
六十三回平儿还席，尤氏带佩凤、偕鸾同来，正在园中打秋干时，忽报贾敬暴亡，尤氏即忙忙坐车带赖升一干老家人媳妇出城。佩凤、偕鸾并未先遣回家，稍觉疏漏。</p><p>
尤三姐自刎，尤老娘送葬后，并未回家，自应仍与尤二姐同住，乃六十八回王凤姐到尤二姐处，并不见尤老娘，尤二姐进园时，母女亦未一见，殊属疏漏。</p><p>
六十九回尤二姐吞金，既云人不知，鬼下觉，何以知其死于吞金？不于贾琏见尸时将吞金尸痕叙明一笔，亦似疏漏。</p><p>
七十三回贾政差竣回京，先一日珍、琏、宝玉既出迎一站，回家伺候，应先禀知贾母、王夫人，次日即应俱在大门迎接，何致贾政已在贾母房中，直待丫头匆忙来找，宝玉始更衣前去？此处叙事，未免前后失于照应。</p><p>
七十七回晴雯被逐病危，宝玉私自探望，晴雯赠宝玉指甲及换着小袄，是夜宝玉回园，临睡时袭人断无不见红袄之理，宝玉必向说明，嘱令收藏。乃竟未叙明，实为缺漏。</p><p>
八十三回说夏金桂赶了薛蟠出去，虽八十回中曾有“十分闹得无法，薛蟠便出门躲避”之句，似不过偶然暂避，旋即回家。若多日不回，薛姨妈、宝钗岂有不叫人寻找，听其久出之理？今写金桂同宝蟾吵闹，竟似薛蟠已久不回家，未免先后照应不甚熨贴。</p><p>
一百十二回贾母所留送终银两尚在上房收存，以致被盗，则鸳鸯生前岂有不知？乃一百十一回中鸳鸯反问凤姐银子曾否发出，此处似不甚斗笋。林黛玉虽是仙草降凡，但心窄情痴，以致自促其年。即返真归元，应仍为仙草，与宝玉之石头无异，才是本来面目。论其生前情Q欲Y，不应即超凡人圣，遽为上界神女。至潇湘妃子，不过因其所居之馆，又善于悲哭，故借作诗社别号。且妃子二字，亦与闺嫒不称，何必坐实其事。</p><p>
一百十六回中宝玉神游太虚幻境，似宜同尤三姐等恍恍惚惚，似见非见，引至仙草处，见其微风吹动，飘摇妩媚。及仙女说出因缘，便可了结。末后绛殿珠帘请回侍者一段文字，转觉画蛇添足，应否删节，请质高明。</p><p>
一百十九回宝玉不见，次日薛姨妈、薛蝌、史湘云、宝琴、李婶娘等俱来慰问，惟李绮、邢岫烟二人不到。李绮当是已经出阁，邢岫烟与宝钗为一家姑嫂，且宝钗素日待之甚厚，乃竟不一来，终觉欠细。】</span></p><p>
<span class="blue">姚燮：大某山民总评</span></p><p>
<span class="blue">【贾母第一会享乐人，亦第一不解事人。</p><p>
元妃之归，枕霞独不与，而自识南安太妃，故江季南有诗云：“憨湘云不与宫车会，独识南安老太妃”</p><p>
薛姨妈寄人篱下，陰行其诈，笑脸沈机，书中第一。尤奸处，在搬入潇湘馆。</p><p>
李婶娘来时坐雇车，一府皆笑，岂知自亦尔尔。</p><p>
甄夫人之来，为取寄帑耳，岂知又遭抄去乎？</p><p>
刘姥姥携巧姐去，是谓潜飞。</p><p>
指袭人为狐妖，李嬷嬷自是识人。</p><p>
宫裁得礼之正，故父名守中。</p><p>
凤姐坏处，笔难罄述，但使事老祖宗做一环婢，自是可儿。</p><p>
宝钗奸险性生，不让乃母。</p><p>
凤之辣，人所易见；钗之谲，人所不觉。一露一藏也。</p><p>
二姐堕胎，为凤姐生平第一罪。</p><p>
人谓凤姐险，我谓平儿尤奸，盖凤姐亦被其笼络也。</p><p>
湘云未见园中另住，记贾母之不袒母族，以反衬王夫人也。</p><p>
怀古诗谜，人有猜之者矣，予未敢深信。</p><p>
迎春花开于春先，春初已落，是为不耐东风。</p><p>
贾氏孙男，俱从玉旁，探春玫瑰之名，恰有深意，不独色香刺也。</p><p>
惜春独善丹青，早为卧佛张本。</p><p>
姜季南诗谓鸳鸯之死，半殉主，半殉节。殉节之意于袭人、赦老口中见之，又于吃口脂时知之，非唐突也。</p><p>
婢名琥珀，以喻长在松根。贾母，松也。</p><p>
送殡之去，但藏珍珠、琥珀于上房，是失检处，亦诲盗处。</p><p>
鹦哥者，紫鹃旧名；珍珠者，袭人旧名。贾母补此二人，欲使宝黛如在膝下也。</p><p>
尤氏以妇人一味不妒，视男子为可有可无，毫无关切，其情尚可问哉！</p><p>
秦，情也。情可轻而不可倾，此为全书纲领。</p><p>
贾珍一生昏聩，于宝珠之事益信。</p><p>
秋桐定属邢夫人以鸳鸯之故，[授]（援）意使其来扰，岂知反为凤姐所使。</p><p>
王夫人代袭人行妒，于晴雯一事尤谬误。</p><p>
花袭人者，为花贱人也。命名之意，在在有因，偶标一二，余俟解人自解。</p><p>
一人有一人身份，秋纹诸事，每觉器校</span>抚<span class="blue">镜，即月也。镜中相射，是为麝月。</p><p>
凤姐之嫉黛玉固由畏忌，亦有小红在侧为斋中语，固定多暗中播弄也。</p><p>
未曾真个消魂者，茜雪一人而已。</p><p>
妙玉于芳洁中别饶春色，雪里红梅，正是此义。</p><p>
香菱家室遭焚，遇人不淑，英莲者，终身火中莲也。</p><p>
雪雁之不返江南，作者有余痛焉</p><p>
凤生之日，即钏之生日也。水仙一祭，井中人无恨矣。拟曰洛神，却切。</p><p>
彩云为恶姻缘。</p><p>
一着错满盘输，故以司棋名之。</p><p>
侍书骂王家的，剩乃主之打。</p><p>
紫鹃从四姑娘出家，所谓主未成双，婢却作对，一僧一尼之谓也。</p><p>
莺儿络玉一笔，直贯一百零九回“妙玉而凝”一语，刺钗也。</span></p><p>
<span class="blue">柳女曰五儿，五者，窝也。北音五读如窝。</p><p>
彩霞于宝玉写经时，灯后神情独妙。</p><p>
瓶梅斜抱，定是小螺。</p><p>
木头无声，全凭橘树有刺。</p><p>
翠墨私嘱小蝉，致滋纷扰，故解语花有妙有不妙也。若彩屏不同清静，去紫鹃远矣。</p><p>
文杏为钗婢，蘅芜秋院，而亦惹春风。着一杏字，所以刺宝钗远矣。</p><p>
戴若恩、石崇辈，不及一岫烟之篆儿。</p><p>
善姐必为王凤姐所使。</p><p>
小鹊本来报喜，反致受惊，故吉凶不在鸟音中。</p><p>
傻大姐一笑死晴雯，一哭死黛玉，其关系不校</p><p>
林家死绝一语，虽属率尔，何堪入林之孝妻之耳乎！</p><p>
一样为奴，独依两姓，奴何不幸而为赠嫁之奴，如周瑞家的是已。</p><p>
鲍二嫂曰阎王，尤三姐曰夜叉，都为二奶奶定评。</p><p>
秦显家的以五日京兆，即时撤委。</p><p>
打王善保家的，仅仅一掌，我尤恨其少。</p><p>
若彩霞者，耐旺儿媳妇何？若玉桂媳妇，亦被玫瑰花刺者。</p><p>
于鸳鸯辱金文翔媳妇，浮一大白，更罚东风一大白。东风，赦老也。</p><p>
吴贵妇宜配包勇。</p><p>
多姑娘之于琏儿，丑态可掬。</p><p>
文官为梨香班首。芳官侍宝玉，抹墨二字，玉哥定从戏字上生出，然其情可想。藕官侍黛玉，与宝玉恨不作女儿同心，故曰一流人。蕊官以女儿学旦，轻车熟路，钗之来住梨香院，后作戏院，刺之者深矣。葵官侍湘云，色配净，豆官侍宝琴，色配丑。艾官侍探春，色配外。茄官侍尤氏，色配老旦。龄官与宝官、玉官，俱属先去。</p><p>
警幻仙姑第一婬人，玉尤后焉。</p><p>
兼美为钗黛关锁。</p><p>
宝玉《姽婳行》独压平日之作盖社中不欲诸女一人下第，深情体贴，故藏才焉。</p><p>
真真国女，真耶？假耶？不过闲中点缀耳。</p><p>
傅秋芳真所谓处世虚声者。</p><p>
张金哥死而有知，必为厉鬼相报。</p><p>
刘老老于若玉为抽柴之说，真所谓满口柴胡。</p><p>
王作梅作张小姐之媒，故曰作梅。</p><p>
娇杏以婢做夫人，何等侥幸！</p><p>
红衣女，亦无中生有。</p><p>
可人，一昙花耳。</p><p>
北静王为玉哥生平第一知己。</p><p>
政老谓宝玉哄了贾母十九年，吾谓被哄者甚众。*据《痴人说梦》：十九年做二十年。</p><p>
以霸王、虞姬拟小柳、小尤，亦新而切。</p><p>
姜季南咏秦钟句云：“优尼戏罢伴僧眠”僧谓宝玉，盖讨智能之便宜，以供宝玉之算帐也。</p><p>
蝌与菱独有深情，自在意言之表。若金桂者，我亦不敢奉命。</p><p>
败子回头真宝贝，故曰甄宝玉。</p><p>
贾兰者，贾阑也。贾兰中而贾氏阑珊矣。</p><p>
贾蔷真是假墙，庙中固多此物，然一入庙中，便如将军何也。】</span></p><p>
<span class="blue">姚燮：</span><span class="blue">《读红楼梦纲领 》</span>（抄本）<span class="blue">（丛说） </p><p>
</span><span class="blue">【书中之生曰可证者：元春正月初一曰，又为太祖冥寿；宝钗正月二十一曰，薛姨妈、贾政并在二三月间，曰月无考；王夫人三月初一曰，贾琏三月初九曰，王子腾夫人亦三月间，其曰无考；林黛玉二月十二曰，与袭人同曰生；宝玉、岫烟、宝琴、平儿、四儿五人同曰生，大约在四月间；探春在三月初三曰；薛蟠五月初三曰；巧姐七月初七曰，凤姐九月初二曰，与金钏同生曰，贾敬在九月；王子腾在十一月底，其曰均无考；贾母则八月初三曰也。 </p><p>
王雪香总评云：一部书中，凡寿终天折、暴亡病故、丹戕药误，及自刎被杀、投河跳井、悬梁受逼、吞金服毒、撞阶脱精等事，件件俱有。今查林如海以病死，秦氏以阻经不通水亏火旺犯色欲死，瑞珠以触柱殉秦氏死，冯渊被薛蟠殴打死，张金哥自缢死，守备之子以投河死，秦邦业因秦锺智能事发老病气死，秦锺似劳怯死，金钏以投井死，鲍二家以吊死，贾敬以吞金服沙烧胀死，多浑虫以酒痨死，尤三姐以姻亲不遂携鸳鸯剑自刎死，尤二姐以误服胡君荣药将胎打落後被凤姐凌逼吞金死，鸳鸯之姊害血山崩死，黛玉以忧郁急痛绝粒死，睛雯以被撵气郁害女儿痨死，司棋以撞墙死，潘又安以小刀自刎死，元妃以痰厥死，吴贵媳妇被妖怪吸精死，贾瑞为凤姐梦遗脱精死，石呆子以古扇一案自尽死，当槽儿被薛蟠以碗砸伤脑门死，何三被包勇木棍打死，夏金桂以砒霜自药死，湘云之夫以弱症天死，迎春被孙家揉搓死，鸳鸯殉贾母自缢死， 赵姨被陰司拷打在铁槛寺中死，凤姐以劳弱被冤魂索命死，香菱以产难死，则足以考终命者，其惟贾母一人乎？ </p><p>
贾府姊妹自乳母外，有教引老妈子四人，贴身丫头二人，充洒扫使役小丫头四五人，自拨人大观园後，各添老嬷嬷二人，又各派使役丫头数人，以一女子而服役者十余人，其他可知矣。 </p><p>
论月费一项，王夫人月例每月二十两，李纨每月月银十两，後又添十两，周、赵二姨每月二两，贾母处丫头每人每月一两，外钱四吊，宝玉处大丫头每人月各一吊，小丫头八人每人月各五百，其余各房等皆如例，即此一项，其费巳侈矣。 </p><p>
内外下人俱各有花名档子册，凡取物各有对牌，其有犯事者，或革去月钱，或交总事者打四十板、二十板不等，或拨入圊厕行内，或捆交马圈子裏看守，或竟撵出，具见大家规矩。 </p><p>
查抄以後，一切下人除贾赦一边入官人数外，府中管事者尚有三十余家，共计男女山；百十二名，至贾母丧时，查剩男仆二十一人，女仆十九人，盛衰之速如此。 </p><p>
凤姐放债盘利，於十一回中则平儿尝说旺儿媳妇送进三百两利银，第十六回云旺儿送利银来，三十九回云将月钱放利，每年翻几百两体己钱，一年可得利上千，七十二回凤姐催来旺妇收利账，叙笔无多，其一生之罪案巳著。 </p><p>
凤姐叫宝玉所开之账，为大红妆缎四十疋、蟒缎四十疋、各色上用纱一百疋、金项圈四个，虽卒未知其所用，亦见其侈糜之一端。 </p><p>
两府中上下内外出纳之财数，见於明文者？如芹儿管沙弥道士每月供给银一百雨；芸儿派种树领银二百两；给张材家的绣匠工价银一百二十两；贵妃送醮银一百二十两；金钏死，王夫人赏银五十两；王夫人与刘老老二百两；凤姐生曰凑公分一百五十两有余；鲍二家死，琏以二百两与之，入流年账上；诗社之始，凤姐先放银五十两；贾赦以八百两买妾；度岁之时，以碎金二百五十三两六钱七分，倾压岁锞二百二十个；乌庄头常例物外缴银二千五百两，东西折银二三千两；袭人母死，太君赏银四十两；园中出息，每年添四百两；贾敬丧时，棚杠、孝布等共使银一千一百十两；尤二姐新房，每月供给银十五两；张华讼事，凤姐打点银三百两，贾珍二百两，凤又讹尤氏银五百两；金自鸣钟卖去银五百六十两；夏太监向凤姐借银二百两；金项圈押银四百两；薛蟠命案，薛家费数千两；查抄後欲为监中使费，押地亩数千两；至凤姐铁槛寺所得银三千两；贾母分派与赦、珍等银万余两；贾母之死，礼部赏银一千两。无论出纳，真书中所云如淌海水者。宜乎六亲同运，至一败而不可收也。 </p><p>
元妃宠时，其所载赏赐之隆，不一而足，至贾母八十生寿，其赏赐及王侯礼物亦可谓富盛一时。至酬赠如甄家进京时，送贾府礼，叙上用妆缎蟒缎十二疋，上用杂色缎十二疋，上用各色纱十二疋，上用宫绸十二疋，官用各色纱缎绸绫二十疋；贾敬死时，甄家送打祭银五百两：举此二端，凡所酬赠者可知。至礼节如宝玉行聘之物，叙金项圈金珠首饰八十件，妆蟒四十疋，各色绸缎一百二十疋，四季衣服一百二十件，外羊酒折银，举此一端，其他之婚丧礼节可知。殆所谓开大门楣，不能做小家举止耶？</p><p>
详叙乌庄头货物单，所以纪其盛，而此时贾珍之辞，犹以为末足；详叙抄没时货物单，所以纪其衰，而此时赦、政之心殊苦。其他多一入一出，一喜一悲，祸福乘除，信有互相倚伏者。 </p><p>
英莲方在抱，僧道欲度其出家；黛玉三岁，亦欲化之出家，且言外亲不见，方可平安了世；又引宝玉入幻境；又为宝钗作冷香丸方，并与以金锁；又於贾瑞病时，授以风月宝监；又於宝玉闹五鬼时，入府祝玉；又於尤三姐死後，度湘莲出家；又於还宝玉失玉後，度宝玉出家，正不独甄士隐先机早作也。则一部之书，实一僧一道始终之。 </p><p>
谚云：“一生无病便为福”。今书中所记，如云宝玉急火攻心，以致吐血；如云尤氏素有胃痛症；如云迎春病；如云袭人偶威风寒，身体发重，头痛目胀，四肢火热；如云探春病；如云秋纹到家养病几曰，如云巧姐方病，贾母感风寒亦病；如云王夫人多病多痰；如云芦雪亭赏月时迎春病；如云宝琴之母素有痰症；如云李纨以时气威冒；如云邢夫人害火眼；如云湘云在园中病；如云五儿多病；如云李轨因兰儿病不理园事；如云五儿受软禁後又病；如云贾母威风霜病；如云薛蟠因出门不服水土生病，如云琥珀有病；如云五儿之病愈深，似染怔忡之症；如云宝玉又以外威风寒成病；如云香菱有乾血之症；如云薛姨妈被金桂怄得生肝气病；如云巧姐惊风内热；如云妙玉以打坐走魔得病，如云宝钗病重；如云王夫人心疼病；如云尤氏自园中归大病，贾珍亦病；如云贾母以感冒风寒得病；如云宝玉去後，袭人急病；如云贾赦有痰症之类，几乎无人不病过矣，则病固人所难免乎？至於凤姐、黛玉诸人，其因病而死者，书中所述，又难尽记者矣。 </p><p>
凡宝、黛二人相见争怄之事，若游园归後将荷包翦碎一段，史湘云来时斗口一段，看《会真记》以谑词激怒一段，恰红院不开门一段，因落花伤感一段贾母处裁衣口角一段，元妃赐物时论金玉口角一段，清虚观怀麒麟後一段，翦玉穗子大闹一段，潇湘馆大闹掷帕与拭泪一段，两人诉肺腑一段，向袭人误认黛玉一段，铰肩套儿一段，听宝与湘说林妹妹再不说这话一段，放心不放心二人辨说；一段，黛玉奠亲後宝玉过谈并看五美吟一段，梦中见剖心一段，听琴後论知音一段，闻雪雁宝玉定亲之语自己糟蹋身子一段，闻儍大姐语过宝玉见面一段，皆关目之紧要者。须玩其一节深一节处，斯不负作者之苦心。 </p><p>
宝玉立誓之奇，有令人读之喷饭者。其对袭人云：“化一股轻烟，风一吹便散信。”拿簪子跌断云：“同这簪子一样。”对湘云云：“我要有坏心，立刻化成灰，教万人践踏。”对黛玉云：“若有心欺负你，明儿我掉在池子裹，叫个癞头鼋吃了去，变个大忘八，等你明儿做了一品夫人，病老归西的时候，我往你坟上替你驮一辈子碑去。”又云：“再说这样话，就长个疗，烂了舌头。”又云：“天诛地减，万世不得人身。”又对袭人云：“我就死了，再能彀你哭我的眼泪，流成大河，把我尸首漂起来，送到那鸦雀不到的幽僻之处，随风化了，自此再不要托生为人，就是我死的得时了。”对紫鹃云：“我只愿这会子立刻我死了，把心迸出来，你们瞧见了，然後连皮带骨一概都化成一股灰，再化成一股烟，一阵大风，吹得四面八方，都登时散了，这才好。”对尤氏云：“人事莫定，谁死谁活，倘或我在今曰明曰、今年明年死了，也算是随心一辈子了。”聊集录之，以供一览。此书者，真能以匪夷之想肖之。 </p><p>
宝玉於园中姊妹及丫头辈，无在不细心体贴。钗、黛、睛、袭身上，抑无论矣。其於湘云也，则怀金麒鳞相证，其於妙玉也，於惜春弈棋之候，则相对含情；於金钏也，则以香雪丹相送；於莺儿也，则於打络时哓哓诘问；於鸳鸯也，则凑脖子上嗅香气；於麝月也，则灯下替其篦头；於四儿也，则命其翦烛烹茶；於小红也，则入房倒茶之时，以意相眷；於碧痕也，则群婢有洗澡之谑；於玉钏也，有吃荷叶汤时之戏；於紫鹃也，有小镜子之留；於藕官也，有烧纸钱之庇；於芳官也，有醉後同榻之缘；於五儿也，有夜半挑逗之语，於佩凤、偕鸾也，则有送秋千之事；於纹、绮、岫烟也』则有同钓鱼之事；於二姐、三姐也，则有佛场身庇之事；而得诸意外之侥幸者，尤在为平儿理妆、为香菱换裙两端。 </p><p>
宝玉过梨香院，遭龄官白眼之看，黛玉过拢翠庵，受妙玉俗人之诮，皆其平生所仅有者。 </p><p>
赦老纯乎官派气，政老纯乎书腐气，珍儿纯乎财主气，琏儿纯乎荡子气，蓉儿纯乎油头气，宝玉纯乎儍子气，环儿纯乎村俗气，我唯取兰哥一人。 </p><p>
贾环之与彩云，贾蔷之与龄官，贾芸之与小红，贾芹之与沁香、鹤仙，贾琏之与鲍二家、多姑娘等，或以事，或以情，皆不脱娼妓家行径，未可与言情者。</p><p>
贾瑞之於凤姐，薛蟠之於柳，真所谓癞虾蟆者，其受祸也宜矣。若吴贵媳妇之夹腿，何妈之吹汤，亦未能自知分量。 </p><p>
吾愿以柳湘莲之鞭，治天下之馋色而生妄心者；吾愿以贾探春之掌，治天下之挟私而起衅事者。 </p><p>
以金桂之蛊惑，而蝌儿能坚守之，古之所难；以赵姨之鄙劣，而政老偏宠嗜之，亦世之所罕。 </p><p>
提宝玉於鸳鸯、尤三姐之前，便厉色抵拒之，然谓其心口相符，吾不信也。 </p><p>
探姑娘之待赵姨，其性太漓，惜姑娘之讦尤氏，其词太峻，皆不可为训者。 </p><p>
此书全部时令以炎夏永昼，士隐闲坐起，以贾政雪天遇宝玉止，始於热，终於冷，天时人事，默然相脗合，作者之微意也。 </p><p>
还泪之说甚奇，然天下之情，至不可解处，即还泪亦不足极其缠绵固结情也。林黛玉自是可人，泪一曰不还，黛玉尚在，泪既枯，黛玉亦物化矣。 </p><p>
士隐之赠雨村银五十两，赖县之答贾政亦五十两，其数同，其情异。 </p><p>
读好了歌，知无好而不了者，然天下亦有好不好、了不了之人，且天下有了而不好之人，未有好而不了之人。 </p><p>
王嬷嬷妖狐之駡，直诛花姑娘之心，蟠哥哥金玉之言，能揭宝妹妹之隐，读此两节，当满浮三大白。 </p><p>
宝玉之婢，陰险莫如袭人，刁钻莫如晴雯，狭窄莫如秋纹，懒散莫如麝月，各有所短，然亦各有所长，若绮霞、碧痕者流，委蛇进退焉而已。 </p><p>
袭人与紫鹃，皆出自太君房中，一与宝玉，一与黛，迨至宝玉僧，黛玉死，而袭人嫁玉函为妻，紫鹃从惜春逃佛，孰是孰非，知者辨之。 </p><p>
观平儿之於凤姐，可以事危疑之主；观宝钗之於黛玉，可以立媢忌之朝。</p><p>
葫芦庙小沙弥，与江西署之李十儿，皆牵主人如傀儡，而一升官，一坏事者，亦视乎其所驾驭耳。 </p><p>
茜雪之撵，左右寒心，则檀云之脱然而去也，固有先几之智矣。 </p><p>
男子如薛蝌，女子如岫烟，皆书中所罕有，真是一对好夫妻。 </p><p>
写士隐之依丈人者，为全书中如黛玉之依外祖母、薛氏母女之依姊妹、邢岫烟之依姑母、李婶母女之依侄女儿、尤氏母女之依女壻等作一影子。 </p><p>
世态之幻，无幻不搜，文章之法，无法不尽，但赏其昵昵儿女之情，非善读此书者。 </p><p>
未入园时，宝玉、黛玉住贾母处，李纨、迎、探、惜住王夫人处三间抱厦内；湘云、袭人少时，住贾母西边暖阁上；梨香院教习女伶後，薛姨妈另住东南上一所幽静房舍；宝琴初到时，跟贾母睡；薛蝌住蟠儿书房，岫烟与迎春同住，李婶同纹绮住稻香邨。 </p><p>
袭人初出场，则云大丫头名唤袭人者，特用一个者字，作者有微意焉。若他人出场，并无此例。 </p><p>
宁、荣两府房屋，街东为宁国府，稍西为黑油大门，荣府之旁院也，贾赦、邢夫人居之，而二宅之间，中有小花园隔祝再西为荣府大门，其正堂之束一院，贾政王夫人居之；其正堂之後，在王夫人所住之西者，凤姐居之；其自仪门内西垂花门进去，一所院落，贾母居之。出贾母所住後门，与凤姐所住之院落相通，故凤姐初入贾母处，自後门来。 </p><p>
红楼之制题，如曰俊袭人，俏平儿，痴女儿（小红也）。情哥哥（宝玉也），冷郎君（湘莲也）。勇睛雯，敏探春，贤宝钗，慧紫鹃，慈姨妈，带香菱，憨湘云，幽淑女（黛玉也），浪荡子（贾琏也），情小妹（尤三姐），苦尤娘（尤二姐）。酸凤姐，痴丫头（儍大姐），懦小姐（迎春）。苦绛珠（黛），病神瑛之类，皆能因事立宜，如锡美谧。 </p><p>
园中韵事之可记者，黛玉葬花冢，梨香院隔墙听曲，芒种曰饯花神，窦玉替麝月篦头，恰红院丫头在回廊上看画眉洗澡，蔷薇花架下龄官画蔷，堵院中沟水戏水鸟，跌扇撕扇，湘云与翠缕说陰陽，潇湘馆下纱屉看大燕子回来，袭人烦湘云打蝴蝶结子，黛玉教鹦鹉念诗，山石边招凤仙花，绣鸳鸯肚兜，翠墨传牋邀社，恰红梡以缠丝白玛瑙碟送荔支与探春，看菊吃蟹，黛玉坐绣墩倚栏钓鱼，宝钗倚窗槛招桂蕊引游鱼唼喋，探、纨、惜在垂柳陰中看鸥鹭，迎春在花陰下拿花针穿茉莉花，扫落叶，碧月捧大荷叶翡翠盘养各色折枝菊花，宣窰磁合取玉簪花中紫茉莉粉，小白玉合中取胭脂膏助平儿妆，翦并蒂秋蕙为平儿簪髩，鸳鸯坐枫树下与平、袭谈心，香菱毕诗，湘云以火箸击手炉催诗，睛雯在薰笼上围坐，宝琴披凫靥裘、丫鬟抱红梅瓶站雪山上，看驾娘夹泥种藕，袭人取花露油、鷄蛋香皂、头绳为芳官添妆，紫鹃坐回廊上做针线，藕官於杏子陰吊药官，莺儿过杏叶渚以嫩柳条编玲珑果篮子送颦卿，麝月在海棠下晾手巾，蕊官以蔷薇硝送芳宫，芳官掰手中糕逗雀儿玩，湘云醉後卧芍药裀，探春和宝琴下棋岫烟观局，小螺、香菱、芳、蕊、藕、昼等斗草，荳官辨夫妻蕙，宝玉为香菱换石榴裙，以树枝挖地坑埋并蒂菱、夫妻蕙，以落花拚之，怡红院夜宴行合唱曲，佩凤、偕鸾作秋千戏，建桃花社，柳絮词唱和，儍大姐掏促织拾绣香囊，凸碧堂赏月以桂花传鼓，听月夜品笛，凹晶馆倚阑联旬，作芙蓉诛祭晴雯，紫鹃招花儿，潇湘馆听琴，其他琐事不一，聊摘拾如右，以备画本。】</span><span class="blue">（纠疑） </p><p>
</span><span class="blue">【暇尝涉览二十四史，其前後相矛盾者，不一而足，况空中结撰，无关典要之书耶！今条著其可疑者如左，非敢吹毛之求，亦以明读者之不可草草了事云尔！ </p><p>
凤姐为王夫人大兄之女，王夫人三姊妹，次即薛姨妈，其兄弟三人，子腾行二，子胜行三，今一百一回中，称子腾为大舅太爷，子胜为二舅太爷，殊失检点。 </p><p>
第四回点明李纨时系己酉年，就後文甲寅年云贾兰十五岁，则是时兰当八岁，其云五岁者误也。 </p><p>
黛玉母死时，遽云年方六岁，而即谓其奉侍汤药，守丧尽礼，又谓其旧症复发云云，皆於理欠的。 </p><p>
阅第五十三回宁国公名演，荣园公名法、今阅第三回云荣国公贾源，为源为法，其不相合者如此。 </p><p>
据第二回云，大年初一生元春，次年又生一公子衔玉云云，是玉之与元春仅差一年，何後文所说意似差十余年者，此等处不能为之原谅也。查後元春二十六岁时，宝玉方十二岁，故知次年二字之谬，特出自冷子兴口中，岂因传闻於人，随口演说耶？ </p><p>
二回冷手兴又云长女元春因贤孝才德选人宫中作女史，上文既云元春生後一年生宝玉，则此时宝玉方七八岁，元春不过十岁内耳，何便决其为贤孝才德，即选作女史也？ </p><p>
查是年元春廿六岁，为王夫人廿二岁所生，若宝玉则王夫人三十六岁时所生也，书中俱可推算。 </p><p>
黛玉初入荣府时，为十一岁，宝玉方十二岁，而前一回子兴云黛玉方五六岁，宝玉七八岁，未免长成得太快。 </p><p>
第十回东府菊花盛开，巳交秋末时节，而云吃桃子，於理未合。 </p><p>
第十二回云如海冬底病重，而十三回昭儿自苏回云如海九月初三曰巳时没，不甚斗筍。 </p><p>
凤姐处置贾瑞之时，明明点出腊底二字，迟之久而秦氏始死，亦在岁底者。然此时去秦氏死期已过五七、派时令亦入新年中二月光景矣，而昭儿回来犹云年底可赶回，犹要大毛衣服云云，何不顾前後如此？) </p><p>
元妃生於甲申年，书有明文，至省亲时，实系二十九岁，宝玉是年十五岁。当宝玉三四岁时，元妃已十七八岁，故能教幼弟之书，想此时尚未入选为女史也。後元妃於甲寅年薨，系年三十一岁，今书中作元妃死时四十四岁，殊不合。 </p><p>
三十二回为壬子，袭人时十七岁，其与湘云十年前同住西边暖阁上，晚上你同我说那话儿，那会子不害臊，这会子怎么又臊了，按十年前袭人与湘云不过七岁上下，如何便解说此等言语？ </p><p>
三十九回时，太君年已七十八岁，其问刘老老年则云七十五，而太君云比我大好几岁，还这么硬朗，於理甚谬。或改刘老老年为八十二，方合。 </p><p>
四十五回黛玉云我今年十五岁，当作十四岁为是。 </p><p>
三十六回云明儿是薛姨妈生曰，时盖壬子年夏末秋初也，至第五十七回亦云目今是薛姨妈生旧，时癸丑年春二月间也，岂一人有春秋两生曰耶？至贾母生曰巳详叙八月初三曰一段事，今六十一回探春云过了灯节是老太太生曰，则又何也！ </p><p>
六十九回云秋桐十七岁，又云属兔，大误。是年癸丑，则十七岁当是丁酉生，属鸡。 </p><p>
七十回送尤二姐丧，有王姓夫妇，不知何人。 </p><p>
八十五回系甲寅秋间事，为黛玉作生曰，据前害云黛玉二月十二曰，与袭人同曰生，而此处生曰忽又在秋间矣。 </p><p>
九十二回云十一月初一曰作肖寒会，至九十三回则记云十月中，时令颠倒。 </p><p>
元妃之薨，辨其为三十一岁，而以四十四岁为误者，一则年近四十，安能复蒙宠进，一则王夫人是年为五十三岁，岂王夫人八岁便能生妃耶？】</span></p><p>
<span class="red">诸联：明斋主人总评</span></p><p>
<span class="red">【《石头记》一书，脍炙人口，而阅者各有所得。或爱其繁华富丽；或爱其缠绵悱恻；或爱其描写口吻一一逼肖；或爱随时随地各有景象；或谓其一肚牢騷；或谓其盛衰循环，提矇觉聩；或谓因色悟空，回头见道；或谓章法句法，本诸盲左腐迁：亦见浅见深，随人所近耳。 </p><p>
书中无一正笔，无一呆笔，无一复笔，无一闲笔，皆在旁面、反面、前面、后面渲染出来。中有点缀，有剪裁，有安放。或后回之事先为提掣，或前回之事闲中补点。笔臻灵妙，使人莫测。总须领其笔外之深情，言时之景状。</p><p>
作者无所不知，上自诗词文赋、琴理画趣，下至医卜星象、弹棋唱曲、叶戏陆博诸杂技，言来悉中肯綮。想八斗之才又被曹家独得。</p><p>
全部一百二十回书，吾以三字概之：曰新、曰真、曰文。</p><p>
名姓各有所取义：贾与甄，夫人知之矣。若贾母之姓史，则作者以野史自命也。他如秦之为情，邢之为婬，尤之为尤物，薛之为雪，王之为忘，林之为灵，政之为正，琏之为恋，环之为顽，瑞之为瘁，湘莲之为相怜，赦则言其获罪也，钗则言其差也，黛则言其代也，纨则言其完节也，晴雯言其情文相生也，袭则言其充美也，鸳鸯言其不得双飞也，司棋言其厮奇也；莺为出谷，言其得随宝钗也；香菱不在园中，言与香为邻也；岫烟同于就烟，言其无也；凤姐欲壑难盈，故以丰之为辅，平为之概；颦卿善哭，故婢为啼血之鹃，雪中之雁。其余亦必有所取，特粗心人未曾觉悟耳。</p><p>
书本脱胎于《金瓶梅》，而亵慢之词，淘汰至荆中间写情写景，无些黠牙后慧。非特青出于蓝，直是蝉蜕于秽。</p><p>
凡值宝黛相逢之际，其万种柔肠，千端苦绪，一一剖心呕血以出之。细等缕尘，明如通犀。若云空中楼阁，吾不信也。即云为人记事，吾亦不信也。</p><p>
公子之名，上一字与薛家同，下一字与林家同，自己日趋于下，父母必欲其向上，洎乎飘然远去，则又不上不下。</p><p>
所引俗语，一经运用，罔不入妙。胸中自有轳（金旁）锤。</p><p>
宝玉与黛玉，木石缘也。其于宝钗，金玉缘也。木石之与金玉，岂可同日语哉！</p><p>
人怜黛玉一朝奄忽，万古尘埃，谷则异室，死不同穴，此恨绵绵无绝。予谓宝钗更可怜，才成连理，便守空房，良人一去，绝无眷顾，反不若齎恨以终，令人凭吊于无穷也。要之均属红颜薄命耳。</p><p>
或指此书为导婬之书，吾以为戒婬之书。盖食色天性，谁则无情？见夫钗、黛诸人，西眉南脸，连袂花前月底，始是莺愁燕侣，彼村妇巷女之憨情妖态，直可粪土视之，庶几忏悔了窃玉偷香胆。</p><p>
凡稗官小说，于人之名字、居处、年岁、履历，无不凿凿记出，其究归于子虚乌有。是书半属含糊，以彼实之皆虚，知此虚者之必实。</p><p>
自古言情者，无过《西厢》。然《西厢》只两人事，组织欢愁，摛词易工。若《石头记》则人甚多，事甚杂，乃以家常之说话，抒各种之性情，俾雅俗共赏，较《西厢》为更胜。</p><p>
白门篇六朝佳丽地，系雪芹先生旧游处，而全无一二点染，知非金陵之事。且凤姐临终时，声声要到金陵去，宝玉谓他去做甚；又于二十五回云跳神，五十七回云鼓楼西，八十三回云胡同，八十七回云南边北边。明辨以晰，益知非金陵之事。</p><p>
总核书中人数，除无姓名及古人不算外，共男子二百三十二人，女子一百八十九人，亦云夥矣。</p><p>
园中诸女，皆有如花之貌，即以花论：黛玉如兰，宝钗如牡丹，李纨如古梅，熙凤如海棠，湘云如水仙，迎春如梨，探春如杏，惜春如菊，岫烟如荷，宝琴如芍药，李纹、李绮如素馨，可卿如含笑，巧姐如荼蘼，妙玉如苍卜，平儿如桂，香菱如玉兰，鸳鸯如凌霄，紫鹃如蜡梅，莺儿如山茶，晴雯如芙蓉，袭人如桃花，尤二姐如杨花，三姐如刺桐梅。而如蝴蝶之栩栩然游于其中者，则怡红公子也。</p><p>
昔贤诏人读有用书，然有用无用，不在乎书，在读之者。此书传儿女闺房琐事，最为无用，而中寓作文之法，状难显之情，正有无穷妙义。不探索其精微，而概曰无用，是人之无用，非书之无用。</p><p>
头脑冬烘辈斥为小说不足观，可勿与论矣。若见而信以为有者，其人必拘；见而决其为无者，其人必无情；大约在可信可疑、若有若无间，斯为善读者。</p><p>
人至于死，无不一矣。如可卿之死也，使人思；金钏之死也，使人惜；晴雯之死也，使人惨；尤三姐之死也，使人愤；二姐之死也，使人恨；司棋之死也，使人骇；黛玉之死也，使人伤；金桂之死也，使人爽；迎春之死也，使人恼；贾母之死也，使人羡；鸳鸯之死也，使人敬；赵姨娘之死也，使人快；凤姐之死也，使人叹；妙玉之死也，使人疑；竟无一人同者。非死者之不同，乃生者之笔不同也。昔仲春之夕，与友会饮晦香居，酒既啉，各述生平奇梦。一客曰：“吾曾梦历天庭，手挪星斗，云霞拂衫袖，下视城郭，蠕蠕欲动。”一曰：“吾梦为僧，结庐深山顶，觉尔时万缘惧寂。”一曰；“吾梦得窖银数百万，遂治园亭，蓄姬媵，食必珍，出必车马，座上客满，誉声盈耳，若固有之矣。”一曰：“吾梦与灵[均]（俱）谈，维时兰蕙百晦，香沁心腑，徐叩《天问》、《招魂》诸篇意义，笑而不答。”一曰：“吾梦涉海，汪洋万顷，四顾无人，不知身之所如。”一曰：“吾梦锦标簪花以归。”一曰：“吾梦诸儿成立，侍养无缺。”一曰：“吾梦杀贼，振臂大呼，群丑悉窜。盗魁倔强，引刀斩之，髑髅滚地，血溅衣履。”一曰：“吾梦至地狱，见断手缺足者，现诸苦恼状。”一曰：“吾梦为丐，饥肠作鸣，沿门叫呼，讫无一应。”余时不语。客诘之，余曰：“备闻诸梦，幻也，壮也，清也，妖也，噩也。诸公之梦，皆吾之梦。吾多梦，吾亦无梦。且与诸公同读《石头记》一梦。”<BR>
<BR> 
余自叹年来死灰槁本，己超一切非非想，只镜奁间尚恨恨不能去。适来无事，雨窗展此，唯恐擅失，窃谓当煮苦茗读之，爇名香读之，於好花前读之，空山中读之，清风明月下读之，继《南华》、《离騷》读之，伴《涅盘》、《维摩》读之。天下不少慧眼人，其以予言为然乎，否乎？</p><p>
袁子才诗话谓纪随园事，言难徵信，无厘毫似处。不过珍爱倍至，而硬拉之，弗顾旁人齿冷矣。</p><p>
二知道人说梦曰：宝玉如主司，金钗十二为应试诸生。迎春、探春、惜春似回避不入闱者；湘云、李纹、李绮似不屑作第二想，竟不入闱者；岫烟、宝琴业已许人，似隔省游学生，例不入闱者；紫鹃、莺儿似已列副车，临榜抽出者；宝钗似顶冒而侥幸中式者；袭人似以关节中副车者；其余诸婢，似录遗无名，欲观光而不能者。吾谓黛玉似因夺元而被摈者，可卿似进场后毙於号台者，妙玉、鸳鸯似弗工时艺不及入闱者，金钏、晴雯似犯规致黜者；平儿、香菱似佐杂职不许入闱者，五儿似缴白卷者，小红似不得终场者，芳官、四儿似未入泮不敢入场者。他若李纨、尤氏、凤姐诸人，皆纷纷送考者耳。</p><p>
又云：贾赦色中之厉鬼，贾珍色中之灵甩，贾琏色中之饿鬼，宝玉色中之精细鬼，贾环色中之偷生鬼，贾蓉色中之刁钻鬼，贾瑞色中之馋痨鬼，薛蟠色中之冒失鬼。吾谓秦钟色中之倒运鬼，湘莲色中之强鬼，贾蔷色中之倒塌鬼，焙茗色中之小鬼。</p><p>
贾媪生二子一女，赦之出也爱其媳，政之出也爱其子，敏之出也爱其女：其为爱也公而溥。</p><p>
小说家结构，大抵由悲而欢，由离而合。是书则由欢而悲，由合而离，遂觉壁垒一新。】</span></p><p>
<span class="red">张新之：红楼梦读法</p><p>
【《石头记》一书，不惟脍炙人口，亦且镌刻人心，移易性情，较《金瓶梅》尤造孽，以读但知正面，而不知反面也。间有巨眼能见知矣，而又以恍惚迷离，旋得旋失，仍难脱累。得闲人批评，使作者正意，书中反面，一齐涌现，夫然后闻〈之〉（者）足戒，言者无罪，岂不大妙？ <BR>
<BR> 
《石头记》乃演性理之书，祖《大学》而宗《中庸》，故借宝玉说“明明德之外无书”，又曰“不过《大学》、《中庸》”。 </p><p>
是书大意阐发《学》、《庸》，以《周易》演消长，以《国风》正贞婬，以《春秋》示予夺，《礼经》、《乐记》融会其中。《周易》、《学》、《庸》是正传，《石头记》窃众书而敷衍之是奇传，故云：“倩谁记去作奇传。”</p><p>
致堂胡氏曰：“孔子作《春秋》，常事不书，惟败常反理，乃书于策，以训后世，使正其心术，复常循理，交适于治而已。”是书实窃此意。 </p><p>
“世事洞明皆学问，人情练达即文章。”是此书到处警省处。故其铺叙人情世事，如燃犀烛，较诸小说，后来居上。 </p><p>
《石头记》一百二十回，一言以蔽之，左氏曰：“讥失教也。”</p><p>
《易》曰：“臣弑其君，子弑其父，非一朝一夕之故，其所由来者渐矣，故谨[覆]（履）霜之戒。”一部《石头》，记一“渐”字。 </p><p>
《鹤林玉露》云：“《庄子》之书以无为有，《战国策》之文以曲作直，东坡平生熟此二书，为文惟意所到，俊辨痛快，无复滞碍。”我欲以此语转赠《石头记》。 </p><p>
是书叙事，取法《战国策》、《史记》、三苏文处居多。</p><p>
《石头记》脱胎在《西游记》，借径在《金瓶梅》，摄神在《水浒传》。 </p><p>
《石头记》是暗《金瓶梅》，故曰“意婬”。《金瓶梅》有苦孝说，因明以孝字结；《石头记》则暗以孝字结。至其隐痛，较作《金瓶梅》者尤深。 </p><p>
《金瓶梅》演冷热，此书亦演冷热；《金瓶梅》演财色，此书亦演财色。 </p><p>
今曰小说，闲人止取其二：一《聊斋志异》，一《石头记》。《聊斋》以简见长，《石头》以烦见长。《聊斋》是散段，百学之或可肖其一；《石头》是整段，则无从学步。千百年后，人或有能学之者，然已为千百年后人之书，非今曰之《石头记》矣。或两不相掩，未可知，而在此书自足千古。故闲人特为着佛头粪。其他续而又续及种种效颦部头，一概不敢闻教。</p><p>
《红楼梦》乃此书正名，而开[手]（首）空空道人“因空见色”一段文中有《石头记》、《情僧录》、《风月宝鉴》、《金陵十二钗》诸名目而绝无《红楼梦》三字。即此便是舍形取影，乃作者大主意。故凡写书中人，都从影处着笔。 </p><p>
《红楼梦》三字出于第五回，实即十二钗之曲名，是《十二钗》为梦之目，《情僧录》情字为梦之纲。故闲人于前十二回分作三大段．第一段结《石头记》，第二段结《红楼梦》，第三段结《风月宝鉴》，而《情僧录》、《十二钗》一纲一目，在其中矣。 </p><p>
百二十回大书，若观海然，茫无畔岸矣，而要自有段落可寻。或四回为一段，或三回为一段，至一二回为一段，无不界划分明，囫囵吞枣者不得也。闲人为指出之，省却阅者多少心目。 </p><p>
宝玉有名无字，乃令人在无字处追寻，所谓喜怒哀乐未发之前，又先天本来无字也。 </p><p>
是书钗、黛为比肩，袭人、晴雯乃二人影子也。凡写宝玉同黛玉事迹，接写者必是宝钗；写宝玉．同宝钗事迹，接写者必是黛玉。否则用袭人代钗，用晴雯代黛。间有接以他人者，而仍不脱本处。乃是一丝不走，牢不可破，通体大章法。 </p><p>
写黛玉处处口舌伤人，是极不善处世、极不自爱之一人，致蹈杀机竟不觉；写宝钗处处以财帛笼络人，是极有城府、极圆熟之一人，究竟亦是枉了。这两种人，都做不得。 </p><p>
或问：“是书姻缘，何必内木石而外金玉?”答曰：“玉石演人心也。心宜向善，不宜向恶。故《易》道贵陽而贱陰，圣人抑陰而扶陽。木行东方主春生，金行西方主秋杀。林生于海，海处东南，陽也；金生于薛，薛犹云雪，锢冷积寒?陰也。此为林为薛，为木为金之所由取义也。 </p><p>
此书凡演姻缘离合，其人如尤二；尤三、夏金桂等，不可枚举，而无非演宝、黛、钗。凡演天人定胜，其人如王道、王医、包勇、傻大姐等，不可枚举，而无非演刘老老。换汤不换药，如此而已。解如此观，势如破竹。 </p><p>
书中诗词，各有隐意，若谜语然。口说这里，眼看那里。其优劣郡是各随本人按头制帽，故不揣摩大家高唱。不比他小说，先有几首诗，然后以人硬嵌上的。 </p><p>
是书名姓，无大无小，无巨无细，皆有寓意。甄士隐、贾雨村自揭出矣，其馀则令读者自得。有正用，有反用。有庄言，有戏言。有照应全部，有隐括本回。有即此一事，而信手拈来。从无随口杂凑者。可谓妙手灵心，指麾如意。 </p><p>
书中大致凡歇落处，每用吃饭，人或以为笑柄，不知大道存焉。 </p><p>
宝玉乃演人心，《大学》正心必先诚意。意，脾土也；吃饭，实脾土也：实脾土，诚意也。问世人解得吃饭否? </p><p>
书中多用俗谚巧话，皆道地北语京语，不杂他处方言。有过僻者，间为解释。 </p><p>
是书又总分三大支：自第六回初试云雨情，至三十六回梦兆绛云轩为第一支，以刘老老为主宰，以元春副之，以秦钟受之，以北静王证之。自四十回三宣牙牌令，至六十九回吞生金自逝为第二支，以鸳鸯为主宰，以薛宝琴副之，以尤二姐受之，以尤三姐证之。自七十一回无意遇鸳鸯，至一百十三回凤姐托村妪为第三支，以刘老老鸳鸯合为主宰，以傻大姐副之，以夏金桂受之，以包勇证之。是又通身大结构。 </p><p>
一部《石头记》，计百二十回，洒洒洋洋，可谓繁矣，而无一句闲文，一部石头评，计三十万字，琐琐碎碎，可谓繁矣，而尚有千百剩义。是望善读者，触类旁通，以会所未逮尔。 </p><p>
有谓此书止八十回，其馀四十回，乃出另手，吾不能知。但观其通体结构，如常山蛇首尾相应，安根伏线，有牵一发全身动之妙，且词句笔气，前后全无差别。则所增之四十回，从中后增人耶?抑参差夹杂增人耶?觉其难有甚于作书百倍者。虽重以父兄命，万全赏，使闲人增半回不能也。何以耳以目，随声附和者之多？ </p><p>
闲人幼读《石头记》，见写一刘老老以为插科打诨，如戏中之丑脚，使全书不寂寞设也。继思作者既设科诨，则当时与燕笑，乃百二十回书中，仅记其六至荣府，末后三至乃足完前三至，则佃谓之三至也可，又若甚省而珍之者。而且第三至在丧乱中，更无所用科诨，因而疑。再详读《留馀庆》曲文，乃见其为救巧姐，重收怜贫之报也，似得之矣。但书方第六回，要紧人物，未见者甚多，且于宝玉初试云雨之次，恰该放口谈情，而乃重顿特提，必在此人，又源源本本，叙亲叙族，历及数代，因而疑转甚。于是分看合看，一字一句，细细玩味，及三年，乃得之，曰：“是《易》道也，是全书无非《易》道也尸张新之《石头记》批评，实始于此。试指出之；刘老老一纯坤也，老陰生少陽，故终救巧姐。巧（姐）生于七月七曰，七，少陽之数也。然陰不遽陰，从一陰始。一陰起于下，在卦为媚三。以宝玉纯陽之体，而初试云雨，则进初爻一陰而为姤矣，故紧接曰“刘老老一进荣国府”。一陰既进，驯至于剥三，则老老之象已成，特馀一陽在上而已。剥，九月之卦也，交十月即为坤嚣，故其来为秋末冬初，乃大往小来至极之时，故人手寻头绪曰“小小一个人家”、“小小之家姓王”、“小小京官”，“小斜字凡三见，计六“斜宇，悉有妙义。乾三连即王字之三横，加一直破之，则断而成坤。其断自下而上，初爻断为巽三，巽为长女，故为母居女家。二爻断为艮三，艮为狗，故婿名狗儿。三爻断为坤三：，坤，臣道也，故做官与王姓联宗，则因重之为六画之坤：：。自媚三而逐二，而否嚣，而观羹，而剥嚣，而坤嚣，悉自小小而进，其势甚利，不可制止，故联宗为势利，而荣府正当盛时，其极尚远，故为远族。狗儿之祖，但曰姓王，但曰本地人氏，而无名。本地人氏，坤为地也，地道无成而代有终，故不名，而名其子为成，亦相继身故也。狗儿一艮，王成亦即艮，艮东北之卦，万物之所成终而所成始，故曰成。东北为春冬之交，故生子名板儿，板文木反，水令退木令反矣。又生一女名青儿，青乃木之色，由北生东，是即老陰生少陽也。艮在五行为土，故以务农为业。老寡妇无子息，陰不生也，久经世代者，贞元运会，万古如斯，而圣人作《易》，扶陽抑陰及至无可如何，而此生生不息之真种，必谨谨保留之，是则所谓刘老老也。刘，留也，奈何世人身心性命之际，独不理会一刘老老，而且为王熙凤之所笑？悲夫！ </p><p>
书中借《易》象演义者，元、迎、探、惜为最显，而又最晦，元春为泰，正月之卦，故行大。迎春为大壮，二月之卦，故行二。探春为夹望，三月之卦，故行三。惜春为乾，四月之卦，故行四。然悉女体，陽皆为陰。则元春泰转为否，迎春大壮转为观，探春央转为剥，惜春乾转为坤，乃书中大消息也，历评在各人本传。 </p><p>
凡说部皆用○、△、、、△、一以分眉目，此可不必。缘其精义佳文奥旨经评出，无烦更为抉摘，故本文但加单圈，评注但加单点，以界句读而已。 </p><p>
是书因西府而生东府，为珍所居，实为写一造釁开端之秦氏也。今改东府曰赢国府，亦正与秦氏恰合，嬴，秦姓也。改贾二舍名曰瑓，与其本音同，解亦同。 </p><p>
原刻绣像二十四幅，具合书意。其题辞则惟第一幅之石头及结末之僧道，曙合书旨，《石头》演一心，僧道演《易》理也；余则悉从书面著笔，隐隐在若即若离、有意无意之间，皆出作者原手。今改原刻加语为大板，其绣像画幅题词则照原本摹绘，以存其旧也。其有坊刻另本，绣像仅十五幅，有像无景，阙贾氏宗祠、太君、贾政王夫人、宝琴、纹绮岫烟、尤三姐、菱袭、睛雯、女乐九页，其於书中情节则大谬。】</span> （《妙复轩评石头记》抄本卷首）</p><p>
<span class="g">哈斯宝：新译红楼梦读法</span></p><p>
<span class="g">【《红楼梦》一书的撰著，是因忠臣义士身受仁主恩泽，唯遇奸逆挡道，谗佞夺位，上不能事主尽忠，下不能济民行义，无奈之余写下这部书来泄恨书愤的。何以这样说？书中写出补天不成的顽石，痴情不得遂愿的黛玉，便是比喻作者自己的：我虽未能仕君，终不应象庶民一样声消迹匿，总会有知音的仁人君子，——于是有自悲自愧的顽石由仙人引至人间出世。你们虽然蒙蔽人主，使我坎坷不遇，但皇恩于我深厚，我至死矢不易志，——于是有黛玉怀着不移如一的深情死去。这一部书的真正关键就在于此。第一回里说书中写的是“亲见亲闻的这几个女子”，不过是指松说柏的手法，并非其实。仁人君子应当品味他“我堂堂须眉”，“背父兄教育之恩，负师友规训之德”这些话，切勿为他移花接木的手段瞒过了。这些不必我来絮叨，明哲之士留心读下去，自会明白。</p><p>
读此书，若探求文章的神灵微妙，使愈读愈得味，愈是入神，若追求热闹騷噪，便愈读愈乏味，愈是生厌。寻求热闹故事的人自不愿看我译的书，我也压根儿不愿那种人读我译的书。圣叹先生批《西厢记》，说“发愿只与后世锦绣才子共读，曾不许贩夫皂隶也来读。”我则不然。我批的这部书，即使牧人农夫读也不妨。他如果读而不解，自会厌倦。这部书里，凡是寓意深邃、原有来由的话，我都傍加了圈，中等的佳处，傍加了点；歹人秘语，则划线标识。看官由此入门，便会步入深处。此书中，从一诗一词到谜语戏言都有深意微旨，读时不察，含糊滑过，就可惜了。</p><p>
读了小可为每回所写的批评，如有不符事理之处，就请提笔郢正。</p><p>
抄录窥自太虚幻境的十二钗正册，拟绘肖象，谨供看官鉴阅。】</span></p><p>
<span class="red">徐凤仪：《红楼梦》偶得<BR><BR>
第一回雨村对士隐，自称晚生，一百二回重逢，则称学生，势利如此。<BR>
 <BR> 
第二回子兴无意演说，雨村默识于心，遂为进京攀附之机。九十二回冯紫英询问贾政，口中始详露耳。雨村答子兴云：“荣国一支，却是同谱”，为冒宗拉拢伏线。盖此一回乃为雨村起复后一紧要关键也。</p><p>
第二回冷子兴云：“贾赦有二子，次名琏。”贾府中并称琏二爷，则当居次。而书中从未带及贾琏之兄，何耶？</p><p>
第五回警幻如今后数语，譬如传邪教者接受之时，必有不许犯婬欲之戒，孰又戒欤？</p><p>
第五回可卿答老媳云“他能多大了”云云，岂有与乃弟同年之人，就不忌讳？此中暧昧，作者不待明言。</p><p>
第六回袭人初试是正面，上回之可卿乃是反面。此书妙文全在反面。然假梦幻犹是正面，如珍、蓉、蔷等种种暧昧，始是反面。</p><p>
第七回焦大骂中“连贾珍都说出来”七字，足褫可卿之魄。所以绘其缢死之由，一百十一回鸳鸯云：“他什么又上吊呢!”词中亦有“画梁春颈之句。阅者勿被瞒过。</p><p>
第七回焦大一骂之后，不复闻再闹事，想凤姐车上嘱咐之言，蓉必默会，次日即调派至闲静处矣。故直至一百五回始一出面也。</p><p>
第八回宝玉酒醉回房，因茶欲撵李嬷。但十九回李嬷云：“为茶撵了茜雪。”何以前后互异？此后即不提及茜雪，似茜雪已被撵矣。但如何归罪茜雪？何人作主撵出？宝玉何故忍心不为挽回？作者曾未之及。</p><p>
第十回贾敬生日，逗出尤老娘；十三回秦氏之丧，逗出尤氏姊妹。</p><p>
十三回秦氏之丧，贾珍锐意穷奢极欲。然作者欲借此以写凤姐之才，当富足之时，人皆趋利，颐指气使，固所乐从；若一百十一回贾母之丧，邢夫人吝财，且故掣其肘，呼应不灵，非其因运败而才短也？</p><p>
据十三回秦氏之丧，写尤氏眷属姊妹都来了，贾琏何未之见，至六十四回，始见而垂涎耶？</p><p>
据十五回水月庵即馒头庵，九十三回平儿答凤姐之言，似判为二。</p><p>
十七回女戏子住梨香院，止派旧学歌唱老[岖]照管，五十八回分拨芳官等时，添出许多干妈，似失照应。</p><p>
十九回省亲事甫毕，接写贾珍邀宝玉听戏看灯，隔日未久，湘云即来荣府。但湘云乃贾母素爱之人，省亲大典，何不接伊来府？若谓来在府中，何不与外亲之钗、黛，一同带见赋诗，而使之向隅？且元春又与之姊妹行，何竟不询及？</p><p>
十九回袭人规劝宝玉，确是良言，惜其后嫁琪官。此时似属笼络，然余不以人废言。</p><p>
十四回薛蟠曾为秦钟闹醋，在宝钗暗想之中补出。</p><p>
三十四回王夫人既知袭人之言有理，宝玉棒疮痊好，仍未搬移，何其溺爱？</p><p>
四十四回风姐、贾琏打骂平儿，写平儿受如许委屈，乃为宝玉让平儿到怡红院，得以亲近之地步</p><p>
四十五回婆子们聚赌，为后文奸盗诸事作引。</p><p>
四十八回贾琏挨打，在平儿口中叙出，虽带写雨村为人，乃为一百五回文章伏脉。</p><p>
五十一回《怀古诗灯谜》，《赤壁》猜盂兰会所焚之法船，交趾似隐喇叭，《钟山》似隐傀儡，《淮陰》似隐马桶，《广陵》似隐柳木牙签，《青冢》似隐墨斗，《梅花观》似隐纨扇。</p><p>
六十二回宝玉生日，未见李纹、李绮在座，似不在贾府中则可，而七十一回贾母八旬寿辰，纹、绮已来，何故未得随众庆祝？七十回碧月虽有明年回去之言，岂斯时已回去耶？但九十四回消寒会，又有纹、绮二人，前后殊失照应。</p><p>
东府墙茨之讥，向止暗写，至六十三回贾蓉与母姨狂谑，丑态毕露。其丫头之骂，贾蓉之答，又将贾琏丑事说明。</p><p>
六十四回写尤二姐收表记，暇豫之至，询是惯家。</p><p>
六十五回贾赦遣贾琏往平安州说事，乃为后文参劾伏脉，亦为凤姐得乘贾琏外出，赚尤二姐入府张本。</p><p>
六十六回“东府只有两个石狮子干净”，虽湘莲信口之言，然在宝玉前而不及西府，尚容情也。</p><p>
七十八回林四娘，《聊斋志异》集中，某观察所遇恒藩姬妾林四娘，便是姽婳将军小传。</p><p>
黛玉处尚有春纤一婢，九十七回黛玉临终时，不知何往，又叫去雪雁，只剩一紫鹃耶？</p><p>
九十九回贾母谓凤姐提防黛玉，为一百一回见鬼作引。</p><p>
九十九回贾政身任监司，不谙吏治，任凭李十搬弄，其邸抄皆未寓目，仅于官厅候传翻阅废纸，始睹薛蟠翻案塘抄，其惶遽之状，历历如绘，尤为可晒。</p><p>
一百五回番役及内外衙门皂快捕人搜赃，与盗奚异？焦大云：“只有我们捆人的，那里倒叫人捆起来？”天理循环，亦不可不知也。</p><p>
强占民妻为妾，及尤三姐自刎，未经报官，厥咎在琏。一百五回乃移罪于珍，奇甚！</p><p>
一百七回贾政素性昏聩，近因被参，心胆俱裂，陡闻包勇闹事，焉得不生惊惧，不即驱逐，尚令守园，盗发得其救护，亦忠厚御下之报。</p><p>
一百十四回岫烟出嫁，虽于宝钗口中补出，不知在何处上轿。一百八回贾母向湘云言：“你邢妹妹在大太太那边很苦”，似仍依于邢夫人处。何以许久绝不写及岫烟，似已离却荣府。但此回宝钗说及薛蝌娶亲，是在贾母丧事之时，府中俱皆穿孝，岂能聘嫁岫烟？</p><p>
一百十七回已写薛家搬出，一百二十回薛蟠回家，诣荣府拜谢，写薛姨妈、宝钗也过来了，似仍住贾府房屋之词。</p><p>
一百十七回贾琏临行，言及巧姐，王夫人云：“孩子也大了，倘或你父亲有个一差二错，又耽搁住了”等语，似巧姐年将及笄矣。但一百一回尚须奶子拍哄始睡，凤姐又命平儿抱过来，似在被袱。曾儿何时，倏忽若此长成耶？又书内凡写巧姐，总是奶子抱着，惟九十二回、一百五回虽不抱着，尚写雏幼似[鬓召]年耳。】</span>（周春《阅红楼梦随笔》附录）
</p> </div>
<ul class="pagelist" id="pagelist">
  <span class="todown1"><a href='https://ChineseBooks.github.io/sidawenxuemingzhu/hlm2/238764.html' class='pagedaohang'>【上一篇】<i>:红楼梦论赞</i></a></span><span class="tomenu"><a href="https://ChineseBooks.github.io/sidawenxuemingzhu/hlm2/" title="汇评金玉红楼梦" class="returnIndex">【回目录】</a>
</span><span class="toup1"><a href='https://ChineseBooks.github.io/sidawenxuemingzhu/hlm2/238762.html' class='pagedaohang'>【下一篇】<i>：汇评金玉红楼梦序跋</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://ChineseBooks.github.io/sidawenxuemingzhu/xiyouji/" target="_blank">西游记<i>></i></a>  <a href="https://ChineseBooks.github.io/sidawenxuemingzhu/shuihuchuan/" target="_blank">水浒传<i>></i></a>  <a href="https://ChineseBooks.github.io/sidawenxuemingzhu/hongloumeng/" target="_blank">红楼梦<i>></i></a>  <a href="https://ChineseBooks.github.io/sidawenxuemingzhu/xiyoujibaihuawen/" target="_blank">西游记白话文<i>></i></a>  <a href="https://ChineseBooks.github.io/sidawenxuemingzhu/sanguoyanyibaihuawen/" target="_blank">三国演义白话文<i>></i></a>  <a href="https://ChineseBooks.github.io/sidawenxuemingzhu/shuihuchuanbaihuawen/" target="_blank">水浒传白话文<i>></i></a>  <a href="https://ChineseBooks.github.io/sidawenxuemingzhu/hongloumengbaihuawen/" target="_blank">红楼梦白话文<i>></i></a>  <a href="https://ChineseBooks.github.io/sidawenxuemingzhu/jinshengtanpingshuihu/" target="_blank">金圣叹评水浒<i>></i></a>  <a href="https://ChineseBooks.github.io/sidawenxuemingzhu/sanguoyanyishaoerban/" target="_blank">三国演义少儿版<i>></i></a>  <a href="https://ChineseBooks.github.io/sidawenxuemingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://ChineseBooks.github.io/tangshi/" targent="_blank">唐诗</a><a href="https://ChineseBooks.github.io/sidawenxuemingzhu/" targent="_blank">四大文学名著</a><a href="https://ChineseBooks.github.io/songci/" targent="_blank">宋词</a><a href="https://ChineseBooks.github.io/zhuzibaijia/" targent="_blank">诸子百家</a><a href="https://ChineseBooks.github.io/shishu/" targent="_blank">史书</a><a href="https://ChineseBooks.github.io/gudaiyishu/" targent="_blank">古代医书</a><a href="https://ChineseBooks.github.io/mengxue/" targent="_blank">蒙学</a><a href="https://ChineseBooks.github.io/yijingshuji/" targent="_blank">易经书籍</a><a href="https://ChineseBooks.github.io/gudaibingshu/" targent="_blank">古代兵书</a><a href="https://ChineseBooks.github.io/gudianxiayixiaoshuo/" targent="_blank">古典侠义小说</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="http://search.ChineBooks.com/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p><a href="http://book.ChineBooks.com">电脑版</a></p>
    <p>博古文刊</p>
</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>