<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>汇评证道西游记_西游原旨读法、新说西游记总批</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/sidamingzhu/xyj2/">汇评证道西游记</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/history/'>历史人文</a> > <a href='https://aaoe.github.io/sidamingzhu/'>四大文学名著</a> > <a href='https://aaoe.github.io/sidamingzhu/xyj2/'>汇评证道西游记</a> > </div>
<div class="kind">
  <h1 class="h11">西游原旨读法、新说西游记总批</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/xyj2/238868.html' class='pagedaohang'>【上一篇】<i>:一　　 灵根育孕源流出　　心性修持大道生</i></a></span><span class="tomenu"><a href="https://aaoe.github.io/sidamingzhu/xyj2/" title="汇评证道西游记" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/xyj2/238866.html' class='pagedaohang'>【下一篇】<i>：序</i></a></span>
</ul>
<div class="articleContent" id="articleContent"> <p><span class='green'>(清)张书绅《新说西游记》总批</p><p>
《西游》一书，古人命为证道书，原是证圣贤儒者之道。</p><p>
至谓证仙佛之道，则误矣。何也？如来对三藏云：“阎闽浮之人，不忠不孝，不仁不义，多婬多佞，多欺多诈，此皆拘蔽中事。”彼仙佛门中，何尝有此字样？故前就盂兰会，以及化金蝉，已将作书的题目大旨，一一点明，且不特此也，就如传中黑风山、黄风岭、乌鸡国，火焰山、通天河、朱紫国、凤仙郡，是说道家那一段修仙？是说僧家那一种成佛？又何以见得仙佛同源？金丹大旨，求其注解，恐其不能确然明白指出。真乃强为渺幻，故作支离，不知《西游记》者也。长春原念人心不古，身处方外，不能有补，故借此传奇，实寓《春秋》之大义，诛其隐微，引以大道，欲使学业焕然一新。无如学者之不惜也，悲夫！</p><p>
《西游》又名《释厄传》者何也？诚见夫世人，逐日奔波，徒事无益，竭尽心力，虚度浮生，甚至伤风败俗，灭理犯法，以致身陷罪孽，岂非大厄耶？作者悲悯于此，委曲开明，多方点化，必欲其尽归于正道，不使之复蹈于前愆，非“释厄”而何？</p><p>
《西游》一书，以言仙佛者，不一而足。初不思佛之一途，清静无为，必至空门寂灭而后成。即仙之一道，虽与不同，然亦不过采炼全真，希徒不死。斯二者，皆远避人世，惟知独善一身，以视斯世斯民之得失，漠不相关。至于仁义礼智之学，三纲五伦之遭，更不相涉。此仙佛主事也，今《西游其文无为，是以读之亦觉无味。《西游》是把理学演成魔传，又由魔传演成文章，一层深似一层，一层奇拟一层，其实《西游》又是《西游》，理学又是理学，文章又是文章，三层并行，毫不相背，奇莫奇于此矣。爱理学理，究其渊微；爱热闹者，观其故事；好文墨者，玩其笔意。是岂别种奇书，所可得同日而语也？</p><p>
《西游》凡言菩萨如来处，多指心言。故求菩萨正是行有不得，则反求诸己，正是《西游》的妙处。圣叹不知其中之文义，反笑为《西游》的短处，多见其不知量也。</p><p>
《西游》凡如许的妙论，始终不外一个心字，是一部《西游》，即是一部《心经》。</p><p>
通人读书，只往通处解，所以愈读愈明；不通人读书，只往不通处解，所以愈读愈不明。即如郑庄公名寤生，此原不过作者下此一字，便好起恶字，以与后爱段叔一句，作一文章关照。在读者，不过看通其文意即了，何必定深究其所生？况此不过一乳名，初无甚紧要关系，在为父母宥，原无所不命，而当日未必亦于此，即有心，在后世就生出许多的议论见解。呜呼！郑国远矣，固不得趋而视之，庄公没矣，又不能起面问之，若必如是解，则晋文公名重耳，岂真两重耳朵耶？曹操名阿瞒，岂又瞒其父之所生耶？诚如是，则世更有以鸡犬牛羊命名者，不知又当作何解？在古人未必有此事，在后世则强要作此解，不过徒以文字之相害耳，乌足以读古人之书，乌足以解盲人之书也？</p><p>
《西游》一书，不唯理学渊源，正见其文法井井。看他章有章法，字有字法，句有句法，且更部有部法，处处埋伏，回回照应，不独深于理，实更精于文也。后之批者，非惟不解其理，亦并没注其文，则有负此书也多矣。</p><p>
天人性命之学，东山泅水之书，已无不道。诗词传赋之文，周秦唐汉之时，已无不作。降而稗官、野史之传奇，多系小说。虽极其精工灵巧，亦觉其千手雷同，万章一法，未为千古擅场之极作也。孔子云：“述而不作。”盖上焉者，不敢作，下焉者，又不肯作。回翔审视，几无可下笔之处矣。长春计及于此，所以合三者而兼用之，本孔、孟之探心，周、汉之笔墨，演出传奇锦绣之文章，其中各极其妙，真文境之开山，笔墨之创见。写一天宫，写一地府，写一海藏，写一西天，皆前代之所阁笔，后世之所绝无，信非学贯天人，文绝地记者，乌足以道其只字也？自古学已远，文尚富丽，或以夸多，或以争幻，此不过一大书店，藏经柜耳。五尺之村童，录之有余，何足以言文，又何足以为奇也？</p><p>
人生学业不成，皆因物欲多故。外边的魔障，即是内里的私欲，故云：“心生，种种魔生也。”若一直写去，未免腐而无味。看他形容钦食之人，则写出一蝎子精；言非礼之视，则画出一多目怪。写得奇异，状得更奇异。</p><p>
《西游》自贞观十三年九月望前三日起，一路编年纪月，历叙寒暑，魔怪本于陰陽，克复顺乎四时。此乃以山岳作砚，云霞作笺，长虹为笔，气化为文。读之如入四时寒暑之中，俯仰其间，而奠识风云之奥妙也。</p><p>
天地以太极生两仪四象，树木以根本发枝叶花果，人以一心生出仁义礼智，一身行出忠孝廉节。是人生在世，如同天地，如同树木。则学问文章，原本天地之自然。不是长春作出天地自然之文章，正是天地自然有此文章，不过假长春之笔墨以为之耳。夫天地至大，却不遍写。起首落笔第一句，先写一东胜神州，写一花果山。真是妙想天开，奇绝千古。夫东胜紧对西天，神州紧对佛天。心之精灵无所不通，故曰神洲；身之德行无所不备，故曰佛天。一东—西，一神一佛，以海比地，以西作天，由花结果，从地升天。自心生海岛，树长神洲，以见根深者叶茂，本固者枝荣。莫不本陰陽之气化，至理之本然。是以有天地，即有风云气化，有树木，即有枝叶花果；有人，即有仁义礼智之心，忠孝廉节之事。是风云气化，乃天地自然之文章；枝叶花果，乃树木自然之文章，仁义礼智，忠孝廉节，乃人生自然之文章，此方是夫子之文章。人若不读《西游》之文章，不知《西游》之文章，而欲以笔墨堆砌，强为文章，又乌睹所谓文章者也?</p><p>
《西游》列传，大半伏于盂兰会，此即百样奇花，千般异果，故云明示根本，指解源流。西粱国，即是口舌凶场；火焰山，谓非是非恶海。贪酒好色，迷失本来之业；争名夺利，何有西天之路？荆棘丛林，不识法门之要，凤仙郡里，怠慢瑜迦之宗。心独故失，正应不服使唤之文；双鸟失群，却是回照多杀之旨。有师有徒，玉华州原非盂兰会，明德止至善，天竺国已伏化金蝉。白虎岭至精至细，金（山兜）洞极隐极微。前伏后应，各传说来俱有源由。条目纲领，首尾看去无不关会。全部数十万言，无非一西，无非一游。始终一百回，即此题目，此即部法。</p><p>
心本虚灵不昧，故曰灵台。返本还元，以复其本来之初，故曰如来，言如其本来之旧也。足以说灵山只在心头，可知如来亦并不在心外。凡如许的妙意，皆有生之所未见。</p><p>
大学之道，在明明德，何以却写出许多的妖怪？盖人为气禀所拘，人欲所蔽，则有时而昏，是为不明其德者一翻。于是忠之德不明，则为臣之道有亏；孝之德不明，则子之道有未荆以至酒色财气，七情六欲，争名夺利，不仁不义，便作出许多的奇形，变出无效的怪状。所以写出各种的妖魔，正是形容各样的毛玻此德不明至善终不可止，而如来又何以见也？</p><p>
三藏真经，盖即明德新民止至善之三纲领也。而云西天者，言西方属金，言其大而且明，以此为取，其德日进于高明。故名其书曰《西游》，实即《大学》之别名，明德之宗旨。</p><p>
不唯其书精妙，即此二字，亦见其学问之无穷也。</p><p>
时艺之文，有一章为一篇者，有一节为一篇者，有数章为一篇者，亦有一字一句为一篇者。面《西游》亦由是也。以全部而言，《西游》为题目，全部实是一篇。以列传言，仁义礼智，酒色财气，忠孝名利，无不各成其一篇。理精义微，起承转合，无不各极其天然之妙。是一部《西游》，可当作时文读，更可当作古文读。人能深通《西游》，不惟立德有本，亦必用笔如神。《西游》、《西游》，其有裨于人世也，岂浅鲜哉？</p><p>
大学之效，有三纲领，五指趣，八条目。天地之数，有十二万九千六百岁。经藏之数，有一万五千一百军四十八卷。</p><p>
其中之三百里，六百里、八百里，十万八千里，悉照《大学》之数。故开卷以天地之数起，结尾以经藏之数终。</p><p>
大学之道，至远至久，故要经历十四年，十八万千里，以见其道之至大至高，原非近功浅学者之所能造。是以一路西来，无笔不是《大学》，无处不是学道。讲大学之道，尤为精极。</p><p>
古人作书，凡有一篇妙文，其中必寓一段至理，故世未有无题之文也。后人不审其文，不究其理，概以好文字三字混过，不知是祭文、是寿文、是时文，是古文。不知是《出师表》写出老臣之丹心，还是《陈情衷》作出孝子之天性。古人作书，原如风云展转，文理相因；后人批书，竟是秦楚各天，毫不相涉。是古人之作书，原自为古人之书，初不计后人之有批，殊不知后人之批书，只自为后人之批，并不问古人之所作也。</p><p>
《西游》原本，每为后人参改笔削，以自作其聪明，殊不知一字之失实，其理难明，文义不可读矣。安得古本录之，以为人心之一快？</p><p>
或问《西游记》果为何书？曰实足一部奇文，一部妙文。</p><p>
其中无题不作，无法不备，乃即长春之一部窗稿，并无别故。</p><p>
但人海以为方外之元微，而多歧其说，及细究其文艺题目。</p><p>
则亦无可疑议矣。</p><p>
按邱长春，名楚(处)机，道家北宗有七祖，长春乃其中之一。胜迹皆在东海劳山。时应元祖之聘，与弟子一十八人，居于燕京西南之长春宫，故此又称长春真人，盖即今之白云观也。</p><p>
元人每作传奇，多摘取中节二十七题，以发明朱注气禀人欲之要，文章局面，似迥不同。不知其中之题目，则无丝毫有异。</p><p>
“西游”二字，实本《孟子》引《诗》“率西”二字。</p><p>
物欲不除，气禀不化，其德不明。其德不明，其民亦不新，至善不可止矣。看他先从气禀人欲，转到明德，又由明德，转到新民，然后结到止至善。一层一层写来，方见学问之有功夫，更见文章之有次第。</p><p>
或问一部《西游记》，为何其中写了多少的妖魔怪物？夫妖魔怪物，盖即朱注所谓气禀人欲之私也。朱注讲的浑含，《西游》实分的详细。什么是个气禀？什么是个人欲?人如何便为气禀所拘，人欲所蔽，而具德便至不明?又必如何方不为气禀所拘，人欲所蔽，迨至不拘不蔽之际，此妖魔之所以尽去，而其德亦不昏矣。是朱注发明圣经，《西游》实又注解朱注。</p><p>
气禀人欲，共拟二十五条，所以亦引二十五个题目，以明具义。凡人有一于此，皆足为大德之累，而其德已不明，又何以得见本来之所固有，而以止于至善也。</p><p>
一部《西游记》，若说是文章，人必不信。再说是经书《大学》文章，人更不信。唯其不信，方见此书之奇。</p><p>
一部《西游记》，三大段，一百回，五十二篇，却首以大学之道一句贯头。盖路经十万八千里，时历十四年，莫非大学之道，故开卷即将此句提出，实已包括全部，而下文一百回，三大段，五十二篇，俱从此句生出也。</p><p>
三藏真经，盖即明新止至菩，故曰唐三藏。明德即是天理，故曰太白李长庚。《大学》原是大人之学，故云齐天大圣。看他处处抱定，回回提出，实亦文章顾母之法。</p><p>
三藏真经，何以皆是五千零四十八卷，盖按《大学》之字数而言也。细查《大学》经传朱注字数；圣经二百零五字，十章一千五百四十八字，小注只云一千五百四十六字，不知何故?朱注三干一百三十三宇，序文五十六字，章传一百零五字，共合五千零四十七宇，尚少一字，其数不符。或计算朱之差，抑亦古今之异，然亦不可得而知矣。</p><p>
人心只得一个，道心只有一条，心顾可多耶?然云《密多心经》者何哉?盖密音，静也，团也，寂默也，圣人以此洗心涤虑，遇藏于密也。多心，即气禀人欲之私也。必须将此种心，条条涤诜，件件寂默，其德方明，而至善乃可止。此所以为《密多心经》，实克己之全功也。</p><p>
一部《心经》，原讲君子存理遏遇之要，何以云色不异空?盖色乃像也，即指名利富贵之可见者而言。此原身外之物，毫无益于身心性命，虽有若无，故曰不异空。又何以云空不异色?盖空即指修己为学之事也。人看是个空的，殊不知道明德立之后，禄位名寿无不在其中，与有者无少间，故曰不异色。由是观之，人以为色者，不知却是空，所谓“金也空，银也空，死后何曾在手中”者是也。人以为空者，不知却是色，所谓“富家不用买良田，书中自有千钟粟，安居不用架高堂，书中自有黄金屋’者是也。再观齐景公，有马千驷，伯夷叔齐，民到于今称之；孰有孰空，人亦可以概悟矣。玉皇张主，盖言心也；天蓬元帅，实蔽塞此心者也，卷帘大将，开明此心，九齿钉钯顿开心上之茅塞者也。克己复礼，原是心上的一部功夫。所以降妖捉怪，纯以行者之为首先要务也。</p><p>
《西游》每写一题，源脉必伏于前二章。此乃隔年下种之法，非冒冒而来电。譬如欲写一猪八戒，先写一黑熊精；欲与一铁扇仙，先写一琵琶洞；欲写一宝像国，先写一试掸心。不惟文章与文章接，书理与书理接，而且题目与题目接，妖怪与妖怪接矣。</p><p>
看他如许一部大书，里面却沉沉静静，并无一字飞扬，齐齐整整，亦无一回长短。养成学问，练就手笔，读之最足以收心养性。</p><p>
古人典籍多矣，何独《西游》称奇?且缁在萧寺，深为圣门之所不敢，儒流之所迸弃，何况和尚取经，更觉无味，尤属扯淡平常之甚者也。有何好处，能令海内称奇?予初读之，而不见其奇。继而求之，似有所得。然亦不过谓与世俗之传奇无异。再进而求之，方知有题有目，似一部乡会制艺文字。更加竭力细求，始知足一部圣经《大学》文字。迨知是圣经《大学》文字，其妙不可以言，其苦亦不堪再问矣。</p><p>
《西游》一书，原是千古疑案，海内一大闷葫芦。但其为文，有据理直书者，有隐寓者，亦有借音借字者，更有止可以章舍而不可以言传者。</p><p>
《西游》一书，原本真西山《大学衍义》而来。但西山止讲格致诚正修齐，末及平治两条，《西游》因之而亦如是。后至明祭酒邱琼山，始续而补之，详见《大学衍义》。盏西山讲的原是一部至精之理学，长春作的却是一部绝妙之文章，其名虽有不同，而其义则一也。</p><p>
如来住在雷音，大士又住在潮音，其寓意绝妙，总言学者格物致知，返本还元，陈诵读之外，再无别法。后人不悟不求自己之雷音，反求西域之雷音，舍却自己之潮音，转寻南海之潮音，其计亦左矣。</p><p>
尝言著书难，殊不知解书亦不易。何则?盖少则不明，多则反酶，而言多语失，以致吹毛求疵，不知淹没多少好书，批坏无限奇文，良可惜也！</p><p>
奇书最难读者，是查无书可查，问无人可问，有如一百件无头大案，全要在心上细加研究，非得三二年探功，恐不能读出其中之妙也。</p><p>
如来何以单要坐莲台?盖莲取其出污泥而不染，以喻学者返本还元，尽性复初，非去其气禀人欲，旧染之污，而不得知其本来也。</p><p>
夫何以为观音大士?盖士为学者之通称，故曰士。观音乃所以学大人之学者，故称观音大士，此指无位者而言，故又称白衣大土。看他把方外的许多名目，全然附会成一部理学文章，此更觉奇。但不知当原果有此等名号，抑亦后人因作奇书，凭空捏设编造也。</p><p>
《封神》写的是道士，固奇；《西游》引的是释伽，更奇。细思一部《大学》，其传十章，一字一句，莫非释之之文，却令人读之，再不作此想，方见奇书假借埋藏之妙。</p><p>
曹溪在广东韶州府东南，内有南华寺，六祖尝演法于此，乃仙境也。</p><p>
此书不妙在谈天说地，怪异惊人，正妙在循规蹈矩，不背朱注，将一部《大学》，全然借一释字脱化出来，再令人意想不到，真正奇绝。</p><p>
			一部《西游记》，以东字起，西字终，始于万花店，结于婆罗蜜，所以为花果山，而遂名为《西游记》也。</span></span></p><p>
(三晋张南薰注《新说西游记》晋省书业公记藏板)</p>
			<p></p><p>
			<span class='red'>西游原旨读法</p><p>
一、《西游》之书，仍历圣口口相传、心心相印之大道。古人不敢言者，丘祖言之；古人不敢道者，丘祖道之。大露天机，所关最重。是书在处，有天神守护。读者须当净手焚香，诚敬开读。如觉闷倦，即合卷高供，不得亵慢。知此者，方可读《西游》。</p><p>
一、《西游》立言，与禅机颇同。其用意处，尽在言外。或藏于俗语常言中，或托于山川人物中。或在一笑一戏里，分其邪正；或在一言一字上，别其真假。或借假以发真，或从正以批邪。于变万化，神出鬼没，最难测度。</p><p>
学者须要极深研几，莫在文字上隔靴搔痒。知此者，方可读《西游》。</p><p>
一、《西游》神仙之书也，与才子之书不同。才子之书论世道，似真而实假；神仙之书谈天道，似假而实真。才子之书尚其文，词华而理浅；神仙之书尚其意，言淡而理深。知此者，方可读《西游》。</p><p>
一、《西游》贯通三教一家之理，在释则为《金钢》、《法华》，在儒则为《河》、《洛》、《周易》，在道则为《参同》、《悟真》。故以西天取经，发《金刚》、《法华》之秘；．以九九归真，阐《参同》、《悟真》之幽；以唐僧师徒，演《河》、《洛》、《周易》之义。知此者，方可读《西游》。</p><p>
一、《西游》，一案有一案之意，一回有一回之意，一句有一句之意，一字有一字之意。真人言不空发，字不虚下。读者须要行行着意，句句留心，一字不可轻放过去。知此者，方可读《西游》。</p><p>
一、《西游》，世法道法说尽，天时人事说荆至于学道之法，修行应世之法，无不说荆乃古今丹经中第一部奇书。知此者，方可读《西游》。</p><p>
一、《西游》有转生杀之法，窃造化之道，先天而天弗违，后天而奉天时，非一切执心着意，顽空寂灭之事。学者须要不着心猿意马、幻身肉囊，当从无形无象处，辨出个真实妙理来，才不是枉费工夫。知此者，方可读《西游》。</p><p>
一、《西游》大道，乃先天虚无之学，非一切后天色相之邪术。先将御女闺丹。炉火烧炼批开，然后穷究正理，方有着落。知此者，方可读《西游》。</p><p>
一、《西游》每宗公案，或一二回，或三四回，或五六回，多寡不等。其立言主意，皆在分案冠首已明明题说出了。若大意过去，未免无头无脑，不特妙义难参，即文辞亦难读看。阅者须要辨清来脉，再看下文，方有着落。知此者，方可读《西游》。</p><p>
一、《西游》每回妙义，全在提纲二句上。提纲要紧字眼，不过一二字。如首回，“灵根育孕源流出，心性修持大道生。”“灵根”即上句字眼，“心性”即下句字眼。可见灵根是灵根，心性是心性，特用心注修灵根，非修心性即修灵根。何等清亮！何等分明！如次回，“悟彻菩提真妙理，断魔归本合元神。”“悟彻”即上句字眼，“断魔”即下句字眼。先悟后行，悟以通行，行以验悟，知行相需，可以归本合元神矣。篇中千言万语，变化离合，总不外此提纲之义。回回如此，须要着眼。知此者，方可读《西游》。</p><p>
一、《西游》取真经，即榷西游》之真经。非《西游》之外，别有真经可龋是不过借如来传经，以传《西游》耳。能明《西游》，则如来三藏真经，即在是矣。知此者，方可读《西游》。</p><p>
一、《西游》每宗公案，收束处皆有二句总结，乃全案之骨子。其中无数妙义，皆在此二句上着落，不可轻易放过。知此者，方可读《西游》。</p><p>
一、《西游》乃三五合一，贞下起元之理。故唐僧贞观十三年登程，路收三徒，十四年回东，此处最要着眼。知此者，方可读《西游》。</p><p>
一、《西游》通关牒文，乃行道者之执照凭信，为全部之大关目。所以有各国宝印，上西而领，回东而交，始终郑重，须臾不离，大要慎思明辨，方能得真。知此者，方可读《西游》。</p><p>
一、《西游》大有破绽处，正是大有口诀处。惟有破绽，然后可以起后人之疑心，不疑不能用心思。此是真人用意深处，下笔妙处。如悟空齐天大圣，曾经八卦炉锻炼，已成金刚不坏之躯，何以又被五行山压住？玄奘生于贞观十三年，经十八年报仇，已是贞观三十一年，何以取经时又是贞观十三年？莲花洞，悟空已将巴山虎、倚海龙打死，老妖已经识破，何以盗葫芦时，又变倚海龙？此等处大要着意。知此者，方可读《西游》。</p><p>
一、通关牒文，有各国宝印，乃《西游》之妙旨，为修行人安身立命之处，即他家不死之方。此等处，须要追究出个真正原由来。知此者，方可读《西游》。</p><p>
一、《西游》每过一难，则必先编年记月，而后叙事，隐寓攒年至月，攒月至日，攒日至时之意。其与取经回东，交还贞观十三年牒文，同一机关，所谓贞下起元，一时辰内管丹成也。知此者，方可读《西游》。</p><p>
一、《西游》有着紧合尖处，莫如芭蕉洞、通天河、朱紫国三案。芭蕉洞，言火候次序，至矣尽矣；通天河，辨药物斤两，至矣尽矣；朱紫国，写招摄作用，至矣尽矣。学者若于此处参入，则金丹大道可得其大半矣。知此者，方可读《西游》。</p><p>
一、《西游》有合说者，有分说者。首七回，合说也。自有为而入无为，由修命而至修性。丹法次序，火候工程，无不俱备。其下九十三回，或言正，或言邪，或言性，或言命，或言性而兼命，或言命而兼性，或言火候之真，或拨火候之差，不过就一事而分晰之，总不出首七回之妙义。知此者，方可读《西游》。</p><p>
一、《西游》即孔子穷理尽性至命之学。猴王西牛贺洲学道，穷理也；悟彻菩提妙理，穷理也；断魔归本，尽性也；取金箍棒，全身披挂，销生死簿，作齐天大圣，入八卦炉锻炼，至命也。观音度三徒，访取经人，穷理也；唐僧过双叉岭，至两界山，尽性也；收三徒，过流沙河，至命也。以至群历异邦，千山万水，至凌云渡，无底船，无非穷理尽性至命之学。知此者，方可读《西游》。</p><p>
一、《西游》有批邪归正，有证正批邪之笔。如女人国配夫妻，天竺国招驸马，证正中批邪也；狮驼国降三妖，小西天收黄眉，隐雾山除豹子，批邪归正也。真人一意双关，费尽多少老婆心。盖欲人人成仙，个个作佛耳。知此者，方可读《西游》。</p><p>
一、《西游》有写正道处，有批旁门处。诸山洞妖精，批旁门也；诸国土君王，写正道也。此全部本义。知此者，方可读《西游》。</p><p>
一、《西游》所称妖精，有正道中妖精，有邪道中妖精，如小西天、狮驼洞等妖，旁门邪道妖也；如牛魔王、罗刹女、灵感大王、赛太岁、玉兔儿，乃正道中未化之妖，与别的妖不同。知此者，方可读《西游》。</p><p>
一、《西游》演卦象，有重复者，特因一事而发之，虽卦同而意别，各有所指，故不防重复出之。知此者，方可读《西游》。</p><p>
一、《西游》有欲示真而批假之法。如欲写两界山行者之真虎，而先以双叉岭之见虎引之；欲写东海龙王之真龙，而先以双叉岭蛇虫引之；欲写蛇盘山之龙马，而先以唐王之凡马引之；欲写行者、八戒之真陰真陽，而先以观音院之假陰假陽引之；欲写沙僧之真土，而先以黄风妖之假土引之。通部多用此意。知此者，方可读《西游》。</p><p>
一、《西游》有最难解而极易解者。如三徒已到长生不老之地，何以悟空又被五行山压住，悟能又有错投胎，悟净又贬流沙河，必须皈依佛教，方得正果乎？盖三徒皈依佛教，是就三徒了命不了性者言；五行山、云栈洞、流沙河，是就唐僧了性未了命者言。一笔双写，示修性者不可不修命，修命者不可不修性之义。知此者，方可读《西游》。</p><p>
一、《西游》有不同而大同者。如《西游记》本为唐僧西天取经而名之，何以将悟空公案，著之于前乎？殊不知悟空生身于东胜神洲，如唐僧生身于东土大唐；悟空学道于西牛贺洲，如唐僧取经于西天雷音；悟空明大道而回山，如唐僧得真经而回国；悟空出炉后而入于佛掌，如唐僧传经后而归于西天。事不同而理同，总一《西游》也。知此者，方可读《西游》。</p><p>
一、《西游》每到极难处，行者即求救于观音，为《西游》之大关目，即为修行人之最要着，盖以性命之学，全在神明觉察之功也。知此者，方可读《西游》。</p><p>
一、《西游》前七回，由命以及性，自有为而入无为也；后九十三回，由性以及命，自无为而归有为也。通部大义。不过如是。知此者，方可读《西游》。</p><p>
一、《西游》三藏喻太极之体，三徒喻五行之气。三藏收三徒，太极而统五行也；三徒归三藏，五行而成太极也。知此者，方可读《西游》。</p><p>
一、《西游》言唐僧师徒处，名讳有二，不可一概而论。如玄奘、悟空、悟能、悟净，言道之体也；三藏、行者、八戒、和尚，言道之用也。体不离用，用不离体，所以一人有二名。知此者，方可读《西游》。</p><p>
一、《西游》写唐僧师徒，有正用，有借用。如称陈玄奘、唐三藏、孙悟空、孙行者、猪悟能、猪八戒、沙悟净、沙和尚，正用也；称唐僧、行者、呆子、和尚，借用也。正用专言性命之实理，借用兼形世间之学人，不得一例混看。知此者，方可读《西游》。</p><p>
一、《西游》以三徒，喻外五行之大药，属于先天，非后天有形有象之五行可比。须要辨明源头，不得在肉皮囊上找寻。知此者，方可读《西游》。</p><p>
一、《西游》写三徒，皆具丑相。丑相者，异相也，异相即妙相。正说着丑，行着妙。无我相、人相、众生相、寿者相。所以三徒到处，人多不识，见之惊疑。此等处，须要细心辨别。知此者，方可读《西游》。</p><p>
一、《西游》写三徒本事不一；沙僧不变，八戒三十六变，行者七十二变。虽说七十二变，其实千变万化，不可以数计，何则？行者为水中金，乃他家之真陽，属命，主刚主动，为生物之祖气，统七十二候之要津，无物不包，无物不成，全体大用，一以贯之，所以变化万有，神妙不测。八戒为火中木，乃我家之真陰，属性，主柔主静，为幻身之把柄，只能变化后天气质，不能变化先天真宝，变化不全，所以七十二变之中，仅得三十六变也。至于沙僧者，为真土，镇位中宫，调和陰陽，所以不变。知此者，方可读《西游》。</p><p>
一、《西游》写三徒神兵，大有分晓。八戒、沙僧神兵，随身而带。唯行者金箍棒，变绣花针，藏在耳内，用时方可取出。此何以放？夫针把宝杖，虽是法宝，乃以道全形之事，一经师指，自己现成。若金箍棒，乃历圣口口相传，附耳低言之旨，系以术延命之法，自虚无中结就，其大无外，其小无内，纵横天地莫遮拦，所以藏在耳内。这些子机密妙用，与针钯、宝杖，天地悬远。知此者，方可读《西游》。</p><p>
一、《西游》以三徒喻五行之体，以三兵喻五行之用。五行攒簇，体用俱备。所以能保唐僧取真经，见真佛。知此者，方可读《西游》。</p><p>
一、《西游》写悟空，每到极难处，拔毫毛变化得胜。但毛不一，变化亦不一。或拔脑后毛，或拔左臂毛，或拔右臂毛，或拔两臂毛，或拔尾上毛，大有分别，不可不细加辨别。知此者，方可读《西游》。</p><p>
一、《西游》写悟空变人物，有自变者，有以棒变者，有以毫毛变者。自变、棒变者，真变也；毫毛变者，假变也。知此者，方可读《西游》。</p><p>
一、《西游》称悟空、称大圣、称行者，大有分别，不可一概而论，须要看来脉如何。来脉真，则为真；来脉假，则为假。万勿以真者作假，假者作真。知此者，方可读《西游》。</p><p>
一、悟空到处，自称孙外公，又题五百年前公案。孙外公者，内无也；五百年前者，先天也。可知先天之气，自虚无中来，乃他家不死之方，非一己所产之物。知此者，方可读《西游》。</p><p>
一、《西游》，孙悟空成道以后，入水不溺，入火不焚，大闹天宫，诸天神将，皆不能胜。何以保唐僧西夭取经，每为妖精所困？读者须将此等处，先辨分明，方能寻得出头义。若糊涂看去，终无会心处。盖行者之名，系唐僧所起之混名也。混名之名，有以悟的必须行的说者，有以一概修行说者。妖精所困之行者，是就修行人说，莫得指鹿为马。知此者，方可读《西游》。</p><p>
一、《西游》，唐僧师徒，每过一国，必要先验过牒文，用过宝印，才肯放行。此是取经第一件要紧大事，须要将这个实义，追究出来。知此者，方可读《西游》。</p><p>
一、《西游》经人注解者，不可胜数。其中佳解，百中无一。虽悟一子《真诠》，为《西游》注解第一家，未免亦有见不到处。读者不可专看注解，而略正文。须要在正文上看注解，庶不至有以讹传讹之差。知此者，方可读《西游》。</p><p>
一、读《西游》，首先在正文上用功夫，翻来覆去，极力参悟，不到尝出滋味，实有会心处，不肯休歇。郊有所会，再看他人注解，扩充自己识见，则他人所解之臧否可辨，而我所悟之是非亦可知。如此用功，久必深造自得。然亦不可自以为是，尤当求师印证，方能真知灼见，不至有似是而非之差。</p><p>
			以上四十五条，皆读《西游》之要法。谨录卷首，以结知音。愿读者留心焉。</span></p><p>
西游原旨歌 </p><p>
二十年前读西游，翻来覆去无根由。自从恩师传口诀，才知其中有丹头。</p><p>
古今多少学仙客，谁把妙义细追求。愿结知音登天汉，泄露天机再阐幽。</p><p>
先天气，是灵根，大道不离玄牝门。悟彻妙理归原本，执两用中命长存。</p><p>
还丹到手温养足，陽极陰生早防惛。趁他一姤夺造化，与天争权鬼神奔。</p><p>
观天道，知消长，陰陽变化凭象罔。收得大药人鼎炉，七返火足出罗网。</p><p>
五行浑化见真如，形神俱妙目在享。性命双修始成真，打破虚空方畅爽。</p><p>
这个理，教外传，药物火候不一般。知的父母生身处，返本还元作佛仙。</p><p>
愚人不识天爵贵，争名夺利入黄泉。怎如作福修功得，访拜明师保天年。</p><p>
自行人，听吾劝，脚踏实地休枝蔓。凡龙凡虎急须除，休将性命作妖饭。</p><p>
翻去五行唤金公，得其一兮可毕万。神明默运察火候，任重道远了心愿。</p><p>
心肾气，非陰陽，金木相并出老庄。除却假土寻真土，复我原本入中黄。</p><p>
原本全凭禅心定，培养灵银寿无疆。不是旁门乱造作，别有自在不死方。</p><p>
肉尸骸，要看破，莫为饥寒废功课。道念一差五行分，戒行两用造化大。</p><p>
不明正理迷真性，五行相克受折挫。腾挪变化消群陰，笑他瞎汉都空过。</p><p>
诸缘灭，见月明，须悟神化是法程。生身母处问邪正，取坎填离死复生。</p><p>
戒得火性归自在，除去水性任纵横。务少搬运功夫客，谁知三教一家行。</p><p>
三教理，河图道，执中精一口难告。金木同功调陰陽，自有而无要深造。</p><p>
功成自有脱化日，返本还元不老耄。谨防爱欲迷心性，入他圈套失节操。</p><p>
服经粟，采红铅，皆执色相想神仙。谁知大道真寂灭，有体有用是法船。</p><p>
陰陽调和须顺导，水火相济要倒颠。扫尽心田魔归正，五行攒处却万缘。</p><p>
戒荆棘，莫谈诗，口头虚文何益之。稳性清心脱旧染，除病修真是良医。</p><p>
说甚采战与烧炼，尽是迷本灾毒基。更有师心高傲辈，冒听冒传将自欺。</p><p>
防婬辞，息邪说，坏却良心寿天折。莫叫失脚无底洞，全要真陰本性洁。</p><p>
和光混俗运神功，金公扶持隐雾灭。道以德济始全真，屋漏有欺天不悦。</p><p>
道为己，德为人，施法度迷方入神。不似利徒多惑众，自有心传盗道真。</p><p>
假装高明剥民脂，伤天害理总沉沦。陰陽配合金丹诀，依假修真是来因。</p><p>
未离尘，还有难，莫为口腹被人绊。浅露圭角必招凶，显晦不测男儿汉。</p><p>
猿熟马驯见真如，九还七返寿无算。天人浑化了无生，千灵万圣都称赞。</p><p>
争道的，仔细参，西游不是野狐禅。批破一切旁门路，贞下起元指先天。</p><p>
了性了命有无理，成仙成佛造化篇。急访明师求口诀，得意忘言去蹄筌。</p><p>
			勇猛精进勤修炼，返老还童寿万年。</span><BR></span><BR> 
</p> </div>
<ul class="pagelist" id="pagelist">
  <span class="todown1"><a href='https://aaoe.github.io/sidamingzhu/xyj2/238868.html' class='pagedaohang'>【上一篇】<i>:一　　 灵根育孕源流出　　心性修持大道生</i></a></span><span class="tomenu"><a href="https://aaoe.github.io/sidamingzhu/xyj2/" title="汇评证道西游记" class="returnIndex">【回目录】</a>
</span><span class="toup1"><a href='https://aaoe.github.io/sidamingzhu/xyj2/238866.html' class='pagedaohang'>【下一篇】<i>：序</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/sidamingzhu/xiyouji/" target="_blank">西游记<i>></i></a>  <a href="https://aaoe.github.io/sidamingzhu/shuihuchuan/" target="_blank">水浒传<i>></i></a>  <a href="https://aaoe.github.io/sidamingzhu/hongloumeng/" target="_blank">红楼梦<i>></i></a>  <a href="https://aaoe.github.io/sidamingzhu/xiyoujibaihuawen/" target="_blank">西游记白话文<i>></i></a>  <a href="https://aaoe.github.io/sidamingzhu/sanguoyanyibaihuawen/" target="_blank">三国演义白话文<i>></i></a>  <a href="https://aaoe.github.io/sidamingzhu/shuihuchuanbaihuawen/" target="_blank">水浒传白话文<i>></i></a>  <a href="https://aaoe.github.io/sidamingzhu/hongloumengbaihuawen/" target="_blank">红楼梦白话文<i>></i></a>  <a href="https://aaoe.github.io/sidamingzhu/jinshengtanpingshuihu/" target="_blank">金圣叹评水浒<i>></i></a>  <a href="https://aaoe.github.io/sidamingzhu/sanguoyanyishaoerban/" target="_blank">三国演义少儿版<i>></i></a>  <a href="https://aaoe.github.io/sidamingzhu/xiyoujishaoerban/" target="_blank">西游记少儿版<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>